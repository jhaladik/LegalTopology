Soud: Nejvyšší soud

Spisová značka: 8 Tz 10/2014

Datum rozhodnutí: 19.03.2014

Typ rozhodnutí: ROZSUDEK


Heslo: Zpětvzetí opravného prostředku

Dotčené předpisy: § 266 odst. 6 tr. ř.

Kategorie rozhodnutí: D




8 Tz 10/2014-96


U S N E S E N Í


Předseda senátu Nejvyššího soudu rozhodl dne 12. 8. 2014 v řízení o stížnosti 
pro porušení zákona podané ministryní spravedlnosti České republiky ve prospěch 
obviněného J.  D., proti pravomocnému trestnímu příkazu Okresního soudu v 
Jihlavě ze dne 5. 9. 2013, č. j. 13 Tm 14/2013-125,  t a k t o: 

Podle § 266 odst. 6 tr. ř.  s e  zpětvzetí stížnosti pro porušení zákona  b e r 
e   n a   v ě d o m í .

O d ů v o d n ě n í :

Dne 29. 1. 2014 podala tehdejší ministryně spravedlnosti České republiky k 
Nejvyššímu soudu podle § 266 odst. 1 a 2 tr. ř. stížnost pro porušení zákona ve 
prospěch obviněného J. D. proti pravomocnému trestnímu příkazu Okresního soudu 
v Jihlavě ze dne 5. 9. 2013, č. j. 13 Tm 14/2013-125, jimž byl obviněný uznán 
vinným přečinem krádeže podle § 205 odst. 1 písm. a) a b) tr. zákoníku a bylo 
mu za to uloženo podle § 205 odst. 1, § 62 odst. 1 a § 63 odst. 1 tr. zákoníku 
a § 26 odst. 1 zákona o soudnictví ve věcech mládeže trestní opatření obecně 
prospěšných prací ve výměře 250 hodin.

Jelikož podaná stížnost pro porušení zákona se jevila opodstatněná, Nejvyšší 
soud nařídil ve věci veřejné zasedání na 19. 3. 2014. V jeho průběhu provedl 
důkaz nepravomocným rozsudkem Krajského soudu v Brně ze dne 5. 3. 2014, č. j. 1 
T 5/2013-811, z něhož bylo zjištěno, že obviněný J. D. jím byl uznán vinným 
skutkem kvalifikovaným jako přečin nadržování podle § 366 odst. 1 tr. zákoníku. 
Za tento přečin a za sbíhající se přečin krádeže podle § 205 odst. 1 písm. a), 
b) tr. zákoníku, jímž byl uznán vinným trestním příkazem Okresního soudu jako 
soudu pro mládež v Jihlavě ze dne 5. 9. 2013, č. j. 13 Tm 14/2013-125, a 
sbíhající se přečin krádeže podle § 205 odst. 1 písm. b) tr. zákoníku, jímž byl 
uznán vinným trestním příkazem Okresního soudu v Jihlavě ze dne 28. 2. 2013, č. 
j. 13 T 36/2013-53, mu byl podle § 366 odst. 1 tr. zákoníku za použití § 43 
odst. 2 tr. zákoníku  uložen  souhrnný trest odnětí svobody v trvání dvou roků 
se zařazením do věznice s dozorem a trest propadnutí věcí (v rozsudku blíže 
vyjmenovaných), to za současného zrušení  výroku o trestu z trestního příkazu 
Okresního soudu jako soudu pro mládež v Jihlavě ze dne 5. 9. 2013, č. j. 13 Tm 
14/2013-125, a z trestního příkazu Okresního soudu v Jihlavě ze dne 28. 2. 
2013, č. j. 13 T 36/2013-53, jakož i všech dalších rozhodnutí na tyto výroky 
obsahově navazujících, pokud vzhledem ke změně, k níž došlo zrušením, pozbyla 
podkladu.

Vrchní soud v Olomouci jako soud odvolací svým rozsudkem ze dne 7. 5. 2014, č. 
j. 1 To 32/2014-953, citovaný rozsudek Krajského soudu v Brně k odvolání 
státního zástupce částečně zrušil (konkrétně ve vztahu k obviněnému J. D. ve 
výroku o jemu uloženém souhrnném trestu) a podle § 259 odst. 3 tr. ř. nově 
rozhodl tak, že tomuto obviněnému uložil za odvoláním nezměněný přečin 
nadržování podle § 366 odst. 1 tr. zákoníku a za sbíhající se přečin krádeže 
podle § 205 odst. 1 písm. a), písm. b) tr. zákoníku, jímž byl uznán vinným 
trestním příkazem Okresního soudu jako soudu pro mládež v Jihlavě ze dne 5. 9. 
2013, č. j. 13 Tm 14/2013-125, který mu byl  doručen dne 16. 9. 2013, a 
sbíhající se přečin krádeže podle § 205 odst. 1 písm. b) tr. zákoníku, jímž byl 
uznán vinným trestním příkazem Okresního soudu v Jihlavě ze dne 28. 2. 2013, č. 
j. 13 T 36/2013-53, který mu byl doručen dne 26. 3. 2013, podle § 366  odst. 1 
tr. zákoníku, za použití § 43 odst. 2 tr. zákoníku, souhrnný trest odnětí 
svobody na čtyři léta, pro jehož výkon jej podle § 56 odst. 2 písm. c) tr. 
zákoníku zařadil do věznice s ostrahou. Současně zrušil výroky o trestech z 
trestního příkazu Okresního soudu jako soudu pro mládež v Jihlavě ze dne 5. 9. 
2013, č. j. 13 Tm 14/2013-125, a z trestního příkazu Okresního soudu v Jihlavě 
ze dne 28. 2. 2013, č. j. 13 T 36-2013-53, jakož i všechna další rozhodnutí na 
tyto výroky obsahově navazující, pokud vzhledem ke změně, k níž došlo zrušením, 
pozbyla podkladu. 

Jelikož bylo zjevné, že pochybení vytýkaná stížností pro porušení zákona byla 
citovanými rozsudky Krajského soudu v Brně a Vrchního soudu v Olomouci beze 
zbytku napravena, učinil předseda senátu Nejvyššího soudu dotaz na současnou 
ministryni spravedlnosti České republiky, zda za této situace na podané 
stížnosti pro porušení zákona trvá.

Dne 17. 7. 2014 bylo Nejvyššímu soudu doručeno prostřednictvím datové schránky 
písemné podání, jímž ministryně spravedlnosti České republiky podle § 266 odst. 
6 tr. ř. vzala podanou stížnost pro porušení zákona zpět.

          Podle § 266 odst. 6 tr. ř. ministr spravedlnosti může vzít zpět 
stížnost pro porušení zákona, kterou podal, a to až do doby, než se soud 
rozhodující o stížnosti pro porušení zákona odebere k závěrečné poradě. 
Zpětvzetí stížnosti vezme usnesením na vědomí předseda senátu tohoto soudu. 

          Vzhledem k tomu, že ministryně spravedlnosti vzala podanou stížnost 
pro porušení zákona zpět dříve, než o ní mohl Nejvyšší soud rozhodnout v 
neveřejném zasedání, předseda senátu tohoto soudu rozhodl tak, že vzal 
zpětvzetí stížnosti pro porušení zákona na vědomí.

P o u č e n í : Proti tomuto usnesení není opravný prostředek přípustný.

V Brně dne 12. srpna 2014

             Předseda senátu:
      							        JUDr. 
Jan  B l á h a  

