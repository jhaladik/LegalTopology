Soud: Nejvyšší soud

Spisová značka: 15 Tz 47/2002

Datum rozhodnutí: 17.10.2002

Typ rozhodnutí: ROZSUDEK


Podána ústavní stížnost.



15 Tz 47/2002 

U S N E S E N Í 

Nejvyšší soud České republiky projednal ve veřejném zasedání konaném dne 17. 
10. 2002 ve velkém senátě trestního kolegia stížnost pro porušení zákona, 
kterou podal ministr spravedlnosti ve prospěch obviněného V. W. (V.), proti 
pravomocnému rozsudku bývalého Nižšího vojenského soudu v Brně PSP 47 ze dne 7. 
1. 1954, sp. zn. T 2/54,  a rozhodl t a k t o : 

Podle § 268 odst. 1 písm. c) tr. řádu se stížnost pro porušení zákona z a m í t 
á, protože není důvodná. 

O d ů v o d n ě n í : 

Rozsudkem bývalého Nižšího vojenského soudu v Brně PSP 47 ze dne 7. 1. 1954, 
sp. zn. T 2/54, byl obviněný V. W. (V.) uznán vinným trestným činem vyhýbání se 
služební povinnosti podle § 270 odst. 1 písm. b) tr. zákona č. 86/1950 Sb., 
kterého se dopustil tím, že po nástupu vojenské základní služby dne 1. 11. 1953 
si odmítl obléci vojenský stejnokroj, převzíti přidělenou mu zbraň a konati 
vojenskou službu a odvolával se přitom na to, že mu to nedovoluje jeho 
náboženské přesvědčení. Za tento trestný čin byl podle § 270 odst. 1 tr. zákona 
č. 86/1950 Sb. odsouzen k trestu odnětí svobody v trvání dva a půl roku. 
Současně byla vyslovena podle § 43 tr. zákona č. 86/1950 Sb. ztráta čestných 
práv občanských a ztráta práv uvedených v § 44 odst. 2 tr. zákona č. 86/1950 
Sb. na dobu tří let. 

Rozsudek bývalého Nižšího vojenského soudu v Brně PSP 47 ze dne 7. 1. 1954, sp. 
zn. T 2/54, nabyl právní moci dne 7. 1. 1954. 

Rehabilitační řízení podle zákona č. 119/1990 Sb., o soudní rehabilitaci, ve 
znění pozdějších předpisů, ve vztahu k tomuto odsouzení obviněného V. W. (V.) 
neproběhlo. 

Proti citovanému rozsudku podal ministr spravedlnosti stížnost pro porušení 
zákona ve prospěch obviněného, v jejímž odůvodnění uvedl, že tímto rozsudkem 
byl porušen zákon v ustanovení § 2 odst. 3 zák. č. 87/1950 Sb., ve vztahu k 
ustanovení § 270 odst. 1 písm. b) zák. č. 86/1950 Sb., z důvodů uvedených v 
ustanovení § 1 odst. 1, odst. 2 zák. č. 119/1990 Sb., o soudní rehabilitaci, ve 
znění pozdějších předpisů. Porušení zákona dovozuje z toho, že zakotvení 
trestní odpovědnosti za činy proti povinnosti konat vojenskou činnou službu se 
jako důsledek kompatibility právního řádu tehdejší Československé republiky 
odráželo od příslušných ustanovení Ústavy (ústavního zákona č. 150/1948 Sb.), 
jako základního zákona státu, upravujících předmětnou problematiku. Ústava však 
poskytovala pouze formální právní garance pro deklarovanou svobodu svědomí a 
vyznání s tím, že jejich faktický výkon současně omezovala. Na straně jedné ve 
svém § 16 odst. 1 Ústava přiznávala každému občanovi státu právo volby 
jakékoliv náboženské víry, či být bez vyznání a v odstavci 2 uvedeného článku 
pak postavila všechna náboženská vyznání vzájemně mezi sebou na stejnou úroveň, 
jakož i právo být bez vyznání. Na straně druhé Ústava striktně vymezila 
základní povinnosti občana ke státu a společnosti, mezi nimi i povinnosti 
každého občana související s obranou vlasti (článek 3 odst. 1 a § 34 odst. 1, 2 
Ústavy). To ve svých důsledcích znamenalo, že rozsah faktického využití ústavně 
zaručené občanské svobody vyznání byl omezen právní vynutitelností plnění 
občanských povinností, které plynuly jak z § 34 Ústavy, tak z § 20 branného 
zákona. Tím podle názoru ministra spravedlnosti došlo k porušení rovnosti 
občanů zakotvené v § 1 Ústavy, neboť uvedený způsob nerovnoměrnosti mezi 
přiznanými právy a uloženými povinnostmi jednoznačně stavěl do nevýhodné pozice 
ty občany, kteří chtěli výkon ústavně zaručené náboženské svobody prakticky 
realizovat oproti těm, jejichž přesvědčení postrádalo duchovní rozměr. Obviněný 
tedy nemohl dostát svému náboženskému přesvědčení, aniž by se dostal do rozporu 
se svými povinnostmi občana vůči státu. Jestliže tedy obviněný odmítl vykonávat 
vojenskou službu, vyjádřil tím svoje přesvědčení prakticky realizovat ústavně 
zaručenou náboženskou svobodu a jeho svědomí mu nedovolovalo jednat jinak, a 
proto se ministr spravedlnosti domnívá, že  s jeho jednáním na základě takové 
motivace nelze spojovat úmyslný zásah do sféry plnění povinnosti plynoucí z 
výkonu vojenské služby. Jednání obviněného tedy není úmyslným trestným činem, a 
to ani v nepřímé formě vnitřního vztahu k následkům takového jednání. Z těchto 
důvodů ministr spravedlnosti navrhl, aby Nejvyšší soud podle § 268 odst. 2 tr. 
řádu vyslovil, že rozsudkem bývalého Nižšího vojenského soudu v Brně PSP 47 ze 
dne 7. 1. 1954, sp. zn. T 2/54, byl porušen zákon v neprospěch obviněného V. W. 
(V.) v ustanovení § 270 odst. 1 písm. b) zákona č. 86/1950 Sb., aby podle § 269 
odst. 2 tr. řádu napadený rozsudek zrušil, včetně všech dalších rozhodnutí na 
zrušený rozsudek obsahově navazujících, pokud vzhledem ke změně, k níž došlo 
zrušením, pozbyla podkladu, a dále, aby postupoval podle § 271 odst. 1 tr. 
řádu. 

Nejvyšší soud České republiky (dále jen „Nejvyšší soud“) doručil opis podané 
stížnosti pro porušení zákona nejvyššímu státnímu zastupitelství, obviněnému i 
jeho obhájci s tím, že mají právo se ke stížnosti pro porušení zákona vyjádřit. 
Příslušný státní zástupce Nejvyššího státního zastupitelství se ztotožnil s 
podanou stížností a navrhl, aby Nejvyšší soud rozhodl ve smyslu petitu 
stížnosti a v rámci postupu podle § 271 odst. 1 tr. řádu zprostil obviněného 
obžaloby podle § 226 písm. b) tr. řádu. Obviněný, který se vyjádřil 
prostřednictvím svého obhájce podáním ze dne 20. 5. 2002, rovněž souhlasil se 
stížností pro porušení zákona s tím, že navrhl, aby bylo vysloveno porušení 
zákona též z důvodů uvedených v § 1 zákona č. 119/1990 Sb.  a navrhl, aby 
obviněný byl zproštěn obžaloby podle § 226 písm. b) tr. řádu. 

Nejvyšší soud České republiky (dále jen „Nejvyšší soud“) projednal podanou 
stížnost pro porušení zákona ve veřejném zasedání již dne 29. 5. 2002. V jeho 
průběhu strany kromě jiného poukázaly na rozdílnou rozhodovací praxi senátů 
Nejvyššího soudu       v obdobných případech. Po projednání věci v závěrečné 
poradě dospěl senát Nejvyššího soudu k názoru, že nelze než souhlasit s 
poukazem na rozdílnou dosavadní rozhodovací praxi. Rozhodl proto usnesením ze 
dne 29. 5. 2002, sp. zn. 11 Tz 205/2001 tak, že podle § 20 odst. 1 zák. č. 
6/2002 Sb. věc obviněného V. W. (V.) postoupil velkému senátu k rozhodnutí. Za 
klíčovou otázku, kterou je v daném případě třeba řešit, označil příslušný senát 
v odůvodnění shora uvedeného usnesení to, zda jednání, kterého se obviněný V. 
W. (V.) dopustil, bylo nebo nebylo trestným činem vzhledem k tomu, že tímto 
jednáním realizoval Ústavou garantovanou náboženskou svobodu, avšak v rozporu s 
Ústavou uloženými povinnostmi vůči státu a společnosti. 

Obviněný V. W. (V.) doplnil prostřednictvím svého obhájce své vyjádření ke 
stížnosti pro porušení zákona ještě podáním ze dne 4. 7. 2002, které bylo 
doručeno Nejvyššímu soudu dne 8. 7. 2002. V tomto doplnění poukázal na některá 
rozhodnutí Ústavního soudu, dále citoval řadu rozhodnutí Nejvyššího soudu, 
týkající se „odpíračských“ kauz, na kterých právě demonstroval rozdílnou 
rozhodovací praxi senátů Nejvyššího soudu. Připomněl též, že obviněný neměl 
možnost řešit svou situaci prací v podzemí, neboť opatření, jenž umožňovalo 
řešit tímto způsobem daný problém, bylo přijato až v březnu roku 1958, tedy 
čtyři roky po odsouzení obviněného W. (V.). Konstatuje též, že v případě 
obviněného W. (V.) existuje i další závažná skutečnost a to, že náčelník 
bývalého Vojenského obvodového soudu Brno zmařil panu W. (V.) rehabilitaci tím, 
že dal zavádějící informaci o zákoně o soudní rehabilitaci. 

Nejvyšší soud na podkladě podané stížnosti pro porušení zákona přezkoumal 
podle     § 267 odst. 3 tr. řádu zákonnost a odůvodněnost těch výroků 
rozhodnutí, proti nimž byla stížnost pro porušení zákona podána, v rozsahu a z 
důvodů v ní uvedených, jakož i řízení napadenému rozhodnutí předcházející, a 
zjistil, že stížnost pro porušení zákona není důvodná, protože napadeným 
rozhodnutím zákon porušen nebyl. Vycházel přitom z následujících skutečností. 

Trestný čin vyhýbání se služební povinnosti podle § 270 odst. 1 tr. zákona č. 
86/1950 Sb. spáchal ten, kdo se úmyslně vyhnul plnění služební povinnosti nebo 
služebního úkonu tím, že a) se poškodil na zdraví, opil nebo učinil jinak 
nezpůsobilým, nebo b) padělal listinu, předstíral nemoc, použil jiného úskoku 
nebo se odvolával na náboženské nebo jiné přesvědčení. Pro naplnění skutkové 
podstaty trestného činu vyhýbání se služební povinnosti podle § 270 odst. 1 
písm. b) tr. zákona č. 86/1950 Sb. spočívající v tom, že se pachatel odvolával 
na náboženské nebo jiné přesvědčení, bylo přitom bezvýznamné, zda pachatel 
náboženské nebo jiné přesvědčení jen předstíral nebo zda bylo jeho přesvědčení 
opravdové. Zákon k trestnosti rovněž nevyžadoval, aby pachatel byl veden 
trvalým úmyslem vyhýbat se plnění služební povinnosti nebo služebního úkonu. V 
této souvislosti je třeba zdůraznit, že Nejvyšší soud správnost napadeného 
rozhodnutí i správnost předcházejícího řízení posuzuje v řízení o stížnosti pro 
porušení zákona podané podle § 266 odst. 1 tr. řádu ex tunc, tedy podle 
skutkového i právního stavu v době, kdy bylo napadené rozhodnutí vydáno, popř. 
kdy bylo konáno řízení, jež tomuto rozhodnutí předcházelo. Zákon v této části 
řízení o stížnosti pro porušení zákona tzv. nova nepřipouští. 

Ministr spravedlnosti ve stížnosti pro porušení zákona namítá, že k porušení 
zákona v neprospěch obviněného došlo v ustanovení § 2 odst. 3 zákona č. 87/1950 
Sb. ve vztahu k ust. § 270 odst. 1 písm. b) zákona č. 86/1950 Sb. a to s 
poukazem na zákon č. 119/1990 Sb., o soudní rehabilitaci, ve znění pozdějších 
předpisů (dále jen „zákon o soudní rehabilitaci“), z důvodů uvedených v 
ustanovení § 1 odst. 1, odst. 2 zákona o soudní rehabilitaci. 

Zákon o soudní rehabilitaci mimo jiné stanovil, do jaké míry a která dřívější 
odsouzení nelze považovat za spravedlivá a zákonná. Ustanovením § 2 odst. 1 
zákona  o soudní rehabilitaci byla přímo ze zákona zrušena odsuzující soudní 
rozhodnutí za takové činy, které byly prohlášeny za trestné činy v rozporu s 
principy demokratické společnosti respektující občanská politická práva a 
svobody zaručené ústavou a vyjádřené v mezinárodních dokumentech a 
mezinárodních právních normách (viz § 1 zákona o soudní rehabilitaci). Trestný 
čin vyhýbání se služební povinnosti podle    § 270 odst. 1 písm. b) tr. zákona 
č. 86/1950 Sb., není uveden v ustanovení § 2  odst. 1 zákona o soudní 
rehabilitaci, podle kterého byla některá odsuzující soudní rozhodnutí zrušena 
přímo ze zákona, aniž by bylo třeba jejich zákonnost jakkoli přezkoumávat. 
Vzhledem k těmto skutečnostem nelze bez dalšího považovat odsouzení obviněného 
V. W. (V.) za nezákonné jen proto, že se při jeho spáchání odvolával na své 
náboženské přesvědčení. Jestliže zákonodárce odsouzení za takový trestný čin 
nepovažoval za nutné zrušit přímo ze zákona podle § 2 odst. 1 zákona o soudní 
rehabilitaci, pak nejde o čin, jehož prohlášení za trestný čin by samo o sobě 
odporovalo mezinárodním dokumentům, mezinárodním právním normám a principům 
demokratické společnosti respektující zaručená občanská politická práva a 
svobody. Naopak, umožnil-li zákonodárce v ustanovení § 4 písm. c) zákona o 
soudní rehabilitaci, aby odsouzení pro trestný čin vyhýbání se služební 
povinnosti podle   § 270 tr. zákona 1950 bylo zrušeno pouze v rámci přezkumného 
rehabilitačního řízení a jen v tom případě, že byla zjištěna některá vada 
takového rozhodnutí uvedená      v § 14 odst. 1 zákona o soudní rehabilitaci či 
jiná obdobná vada, je nepochybné,   že existují odsuzující soudní rozhodnutí 
pro trestný čin vyhýbání se služební povinnosti podle § 270 tr. zákona č. 
86/1950 Sb., která žádnou z těchto vad netrpí   a je nutno je považovat za 
zákonná, třebaže se jednalo o odsouzení za trestné činy podle § 270 odst. 1 
písm. b) tr. zákona č. 86/1950 Sb., spáchané s odvoláním se na náboženské 
přesvědčení. 

Jak bylo výše konstatováno, nelze ani s ohledem na ustanovení § 1, § 2 odst. 1, 
§ 4 písm. e) a § 14 odst. 1 zákona o soudní rehabilitaci trestný čin vyhýbání 
se služební povinnosti podle § 270 odst. 1 tr. zákona č. 86/1950 Sb., považovat 
za čin, který by byl prohlášen za trestný čin v rozporu s principy demokratické 
společnosti, právního státu a s mezinárodními normami o lidských právech a 
svobodách. Proto ani odsouzení pro uvedený trestný čin nelze samo o sobě 
pokládat za neslučitelné s demokratickými a právními principy a bez dalšího v 
něm spatřovat porušení zákona, třebaže k původnímu odsouzení došlo v období od 
25. února 1948 do 1. ledna 1990. 

K námitce stížnosti pro porušení zákona i obhajoby, že náčelník Vojenského 
obvodového soudu Brno poskytl v odpovědi ze dne 4. 2. 1991 sp. zn. Ntr 5/91 na 
dotaz advokátky obviněnému zavádějící informaci, že se na trestný čin podle § 
270 odst. 1 písm. b) tr. zákona č. 86/1950 Sb. rehabilitace ze zákona 
nevztahuje, když uvedený trestný čin byl v rámci novely zákonem č. 47/1991 Sb. 
do rehabilitačního zákona doplněn, je třeba uvést, že tato informace podle 
názoru Nejvyššího soudu neznamenala odepření aplikace příslušných ustanovení 
zákona č. 119/1990 Sb., o soudní rehabilitaci, ve znění pozdějších předpisů, 
poněvadž jednak šlo o doplnění trestného činu vyhýbání se služební povinnosti 
podle § 270 tr. zákona č. 86/1950 Sb. do § 4 zákona o soudní rehabilitaci, tedy 
do oddílu, který upravoval zrušení rozhodnutí v přezkumném řízení, které se 
podle § 5 zahajovalo jen na návrh osob uvedených v tomto ustanovení uvedených, 
a jednak tato informace žádným způsobem nebránila uplatnění práv obviněného V. 
W. (V.) vyplývajícím z tohoto zákona. Navíc je třeba vzít v úvahu, že uvedená 
novela zákona o soudní rehabilitaci byla schválena dne 30. ledna 1991 a 
uveřejněna v částce č. 10 Sbírky zákonů, která byla rozesílána dne 1. 2. 1991 a 
tedy ji zřejmě ještě v době vyřizování dotazu advokátky neměl náčelník 
Vojenského obvodového soudu Brno k dispozici, přičemž tato novela nabyla 
účinnosti až dne 1. 3. 1991 (v době vyřizování dotazu dne 4. 2. 1991 nebyl tedy 
zákon č. 47/1991 Sb. účinný). Navíc advokátka je osoba práva znalá a nemá se v 
tomto směru řídit odpověďmi na neformální dotazy, ale právními předpisy a 
poskytovat kvalifikovanou právní pomoc svým klientům, včetně obviněného V. W. 
(V.). Nelze tedy podle názoru Nejvyššího soudu dovodit, že by uvedeným postupem 
bylo obviněnému V. W. (V.) bráněno v uplatnění jeho práva na soudní 
rehabilitaci podle zákona č. 119/1990 Sb., o soudní rehabilitaci, ve znění 
pozdějších předpisů, popř. že by mu postupem náčelníka Vojenského obvodového 
soudu Brno byla odepřena aplikace ustanovení zákona č. 119/1990 Sb., o soudní 
rehabilitaci, ve znění pozdějších předpisů, byť informace vzhledem k platnosti 
zákona č. 47/1991 Sb. nebyla přesná, neboť měla upozornit na tuto novelu zákona 
o soudní rehabilitaci a její účinnost. 

„Právo na odepření vojenské služby“ nelze dovodit ani z článku 18 Všeobecné 
deklarace lidských práv. Citované ustanovení totiž pouze deklaruje svobodu 
myšlení, svědomí, náboženství a víry. Podle něj každý má právo na svobodu 
myšlení, svědomí a náboženství; toto právo zahrnuje v sobě i volnost změniti 
své náboženství nebo víru, jakož i svobodu, projevovati své náboženství nebo 
víru sám nebo společně s jinými, ať veřejně nebo soukromě, vyučováním, 
prováděním náboženských úkonů, bohoslužbou a zachováváním obřadů. Článek 29 
odst. 2 Všeobecné deklarace lidských práv uvádí, jaké mají být meze výkonu 
deklarovaných práv a svobod. Ani z jednoho z těchto ustanovení nevyplývá, že by 
snad trestní postih neplnění některých zákonem stanovených povinností vůči 
státu, a to i s poukazem na náboženské přesvědčení, nebyl přípustný. Rovněž 
mezinárodní smlouvy o lidských právech a svobodách, konkrétně Mezinárodní pakt 
o občanských a politických právech, Mezinárodní pakt o hospodářských, 
sociálních a kulturních právech (oba publikované pod č. 120/1976 Sb.) a 
evropská Úmluva o ochraně lidských práv a základních svobod (publikovaná pod č. 
209/1992 Sb.) nezakládají žádné výslovně uvedené právo odmítnout plnění 
zákonných povinností vůči státu, včetně povinnosti vojenské. Proto je v mnoha 
demokratických a právních státech přípustný trestní postih bezdůvodného 
odmítnutí nástupu či výkonu vojenské služby nebo neplnění i některých dalších 
povinností, a to v určitých státech dokonce i bez možnosti volby alternativní 
služby k vojenské službě [viz v této souvislosti rovněž např. ustanovení čl. 4 
odst. 3 písm. b) Úmluvy o ochraně lidských práv a základních svobod, z něhož 
plyne, že nikoli ve všech zemích vázaných citovanou Úmluvou je uznáváno za 
přípustné odmítnutí vojenské služby z důvodu svědomí]. 

Nejvyšší soud považuje v této souvislosti za nezbytné poukázat též na článek 1 
Listiny základních práv a svobod, podle něhož lidé jsou svobodni a rovni v 
důstojnosti i v právech a že základní práva a svobody jsou nezadatelné, 
nezcizitelné, nepromlčitelné a nezměnitelné. Významný je též článek 2 odst. 1 
Listiny základních práv a svobod o tom, že stát je založen na demokratických 
hodnotách a nesmí se vázat ani na výlučnou ideologii, ani na náboženské 
vyznání. Konečně Nejvyšší soud zdůrazňuje znění článku 3 odst. 1 Listiny 
základních práv a svobod, podle něhož základní práva a svobody se zaručují všem 
bez rozdílu pohlaví, rasy, barvy pleti, jazyka, víry a náboženství, politického 
či jiného smýšlení, národního nebo sociálního původu, příslušnosti k 
národnostní nebo etnické menšině, majetku, rodu nebo jiného postavení. V tomto 
článku se zaručuje rovnost všech lidí bez rozdílu, vyjadřuje se univerzálnost 
základních práv a svobod a tím také všeobecný zákaz jakékoliv diskriminace či 
zvýhodňování některých skupin (srov. prof. JUDr. Václav Pavlíček a kolektiv: 
Ústava a ústavní řád České republiky, Komentář,  2. díl, Práva a svobody, 
Linde, a. s., Praha 1999, str. 50-51). Tomuto článku Listiny práv a svobod by 
odporovalo, kdyby mělo docházet ke zrušování odsuzujících soudních rozhodnutí 
jen u těch obviněných, kteří nenastoupili vojenskou službu nebo odepřeli konat 
vojenskou službu z náboženských důvodů (např. Svědků Jehovových), zatímco u 
obviněných, kteří se takových činů dopustili z jiných důvodů a bez odvolání se 
na náboženské nebo jiné přesvědčení, by ke zrušování odsuzujících soudních 
rozhodnutí nedocházelo. Zákaz diskriminace z náboženských důvodů na druhé 
straně znamená, že z týchž důvodů nelze jednu skupinu osob zvýhodňovat proti 
jiné skupině (články 1, 3 odst. 1 Listiny základních práv a svobod). 

Vzhledem ke všem výše rozvedeným skutečnostem Nejvyšší soud podle § 268 odst. 
1   tr. řádu stížnost pro porušení zákona zamítl, protože nezjistil, že by 
napadeným rozhodnutím nebo v řízení, jež mu předcházelo, byl v rozsahu 
vymezeném stížností  pro porušení zákona a z důvodů v ní uvedených porušen 
zákon, a proto ji neshledal důvodnou. 

P o u č e n í : Proti tomuto usnesení není další opravný prostředek přípustný. 

V Brně dne 17. října 2002 

Předseda velkého senátu trestního kolegia 

JUDr. Zdeněk Sovák 

15 Tz 47/2002 

U S N E S E N Í 

Nejvyšší soud České republiky projednal ve veřejném zasedání konaném dne 17. 
10. 2002 ve velkém senátě trestního kolegia stížnost pro porušení zákona, 
kterou podal ministr spravedlnosti ve prospěch obviněného V. W. (V.), proti 
pravomocnému rozsudku bývalého Nižšího vojenského soudu v Brně PSP 47 ze dne 7. 
1. 1954, sp. zn. T 2/54,  a rozhodl t a k t o : 

Podle § 268 odst. 1 písm. c) tr. řádu se stížnost pro porušení zákona z a m í t 
á, protože není důvodná. 

O d ů v o d n ě n í : 

Rozsudkem bývalého Nižšího vojenského soudu v Brně PSP 47 ze dne 7. 1. 1954, 
sp. zn. T 2/54, byl obviněný V. W. (V.) uznán vinným trestným činem vyhýbání se 
služební povinnosti podle § 270 odst. 1 písm. b) tr. zákona č. 86/1950 Sb., 
kterého se dopustil tím, že po nástupu vojenské základní služby dne 1. 11. 1953 
si odmítl obléci vojenský stejnokroj, převzíti přidělenou mu zbraň a konati 
vojenskou službu a odvolával se přitom na to, že mu to nedovoluje jeho 
náboženské přesvědčení. Za tento trestný čin byl podle § 270 odst. 1 tr. zákona 
č. 86/1950 Sb. odsouzen k trestu odnětí svobody v trvání dva a půl roku. 
Současně byla vyslovena podle § 43 tr. zákona č. 86/1950 Sb. ztráta čestných 
práv občanských a ztráta práv uvedených v § 44 odst. 2 tr. zákona č. 86/1950 
Sb. na dobu tří let. 

Rozsudek bývalého Nižšího vojenského soudu v Brně PSP 47 ze dne 7. 1. 1954, sp. 
zn. T 2/54, nabyl právní moci dne 7. 1. 1954. 

Rehabilitační řízení podle zákona č. 119/1990 Sb., o soudní rehabilitaci, ve 
znění pozdějších předpisů, ve vztahu k tomuto odsouzení obviněného V. W. (V.) 
neproběhlo. 

Proti citovanému rozsudku podal ministr spravedlnosti stížnost pro porušení 
zákona ve prospěch obviněného, v jejímž odůvodnění uvedl, že tímto rozsudkem 
byl porušen zákon v ustanovení § 2 odst. 3 zák. č. 87/1950 Sb., ve vztahu k 
ustanovení § 270 odst. 1 písm. b) zák. č. 86/1950 Sb., z důvodů uvedených v 
ustanovení § 1 odst. 1, odst. 2 zák. č. 119/1990 Sb., o soudní rehabilitaci, ve 
znění pozdějších předpisů. Porušení zákona dovozuje z toho, že zakotvení 
trestní odpovědnosti za činy proti povinnosti konat vojenskou činnou službu se 
jako důsledek kompatibility právního řádu tehdejší Československé republiky 
odráželo od příslušných ustanovení Ústavy (ústavního zákona č. 150/1948 Sb.), 
jako základního zákona státu, upravujících předmětnou problematiku. Ústava však 
poskytovala pouze formální právní garance pro deklarovanou svobodu svědomí a 
vyznání s tím, že jejich faktický výkon současně omezovala. Na straně jedné ve 
svém § 16 odst. 1 Ústava přiznávala každému občanovi státu právo volby 
jakékoliv náboženské víry, či být bez vyznání a v odstavci 2 uvedeného článku 
pak postavila všechna náboženská vyznání vzájemně mezi sebou na stejnou úroveň, 
jakož i právo být bez vyznání. Na straně druhé Ústava striktně vymezila 
základní povinnosti občana ke státu a společnosti, mezi nimi i povinnosti 
každého občana související s obranou vlasti (článek 3 odst. 1 a § 34 odst. 1, 2 
Ústavy). To ve svých důsledcích znamenalo, že rozsah faktického využití ústavně 
zaručené občanské svobody vyznání byl omezen právní vynutitelností plnění 
občanských povinností, které plynuly jak z § 34 Ústavy, tak z § 20 branného 
zákona. Tím podle názoru ministra spravedlnosti došlo k porušení rovnosti 
občanů zakotvené v § 1 Ústavy, neboť uvedený způsob nerovnoměrnosti mezi 
přiznanými právy a uloženými povinnostmi jednoznačně stavěl do nevýhodné pozice 
ty občany, kteří chtěli výkon ústavně zaručené náboženské svobody prakticky 
realizovat oproti těm, jejichž přesvědčení postrádalo duchovní rozměr. Obviněný 
tedy nemohl dostát svému náboženskému přesvědčení, aniž by se dostal do rozporu 
se svými povinnostmi občana vůči státu. Jestliže tedy obviněný odmítl vykonávat 
vojenskou službu, vyjádřil tím svoje přesvědčení prakticky realizovat ústavně 
zaručenou náboženskou svobodu a jeho svědomí mu nedovolovalo jednat jinak, a 
proto se ministr spravedlnosti domnívá, že  s jeho jednáním na základě takové 
motivace nelze spojovat úmyslný zásah do sféry plnění povinnosti plynoucí z 
výkonu vojenské služby. Jednání obviněného tedy není úmyslným trestným činem, a 
to ani v nepřímé formě vnitřního vztahu k následkům takového jednání. Z těchto 
důvodů ministr spravedlnosti navrhl, aby Nejvyšší soud podle § 268 odst. 2 tr. 
řádu vyslovil, že rozsudkem bývalého Nižšího vojenského soudu v Brně PSP 47 ze 
dne 7. 1. 1954, sp. zn. T 2/54, byl porušen zákon v neprospěch obviněného V. W. 
(V.) v ustanovení § 270 odst. 1 písm. b) zákona č. 86/1950 Sb., aby podle § 269 
odst. 2 tr. řádu napadený rozsudek zrušil, včetně všech dalších rozhodnutí na 
zrušený rozsudek obsahově navazujících, pokud vzhledem ke změně, k níž došlo 
zrušením, pozbyla podkladu, a dále, aby postupoval podle § 271 odst. 1 tr. 
řádu. 

Nejvyšší soud České republiky (dále jen „Nejvyšší soud“) doručil opis podané 
stížnosti pro porušení zákona nejvyššímu státnímu zastupitelství, obviněnému i 
jeho obhájci s tím, že mají právo se ke stížnosti pro porušení zákona vyjádřit. 
Příslušný státní zástupce Nejvyššího státního zastupitelství se ztotožnil s 
podanou stížností a navrhl, aby Nejvyšší soud rozhodl ve smyslu petitu 
stížnosti a v rámci postupu podle § 271 odst. 1 tr. řádu zprostil obviněného 
obžaloby podle § 226 písm. b) tr. řádu. Obviněný, který se vyjádřil 
prostřednictvím svého obhájce podáním ze dne 20. 5. 2002, rovněž souhlasil se 
stížností pro porušení zákona s tím, že navrhl, aby bylo vysloveno porušení 
zákona též z důvodů uvedených v § 1 zákona č. 119/1990 Sb.  a navrhl, aby 
obviněný byl zproštěn obžaloby podle § 226 písm. b) tr. řádu. 

Nejvyšší soud České republiky (dále jen „Nejvyšší soud“) projednal podanou 
stížnost pro porušení zákona ve veřejném zasedání již dne 29. 5. 2002. V jeho 
průběhu strany kromě jiného poukázaly na rozdílnou rozhodovací praxi senátů 
Nejvyššího soudu       v obdobných případech. Po projednání věci v závěrečné 
poradě dospěl senát Nejvyššího soudu k názoru, že nelze než souhlasit s 
poukazem na rozdílnou dosavadní rozhodovací praxi. Rozhodl proto usnesením ze 
dne 29. 5. 2002, sp. zn. 11 Tz 205/2001 tak, že podle § 20 odst. 1 zák. č. 
6/2002 Sb. věc obviněného V. W. (V.) postoupil velkému senátu k rozhodnutí. Za 
klíčovou otázku, kterou je v daném případě třeba řešit, označil příslušný senát 
v odůvodnění shora uvedeného usnesení to, zda jednání, kterého se obviněný V. 
W. (V.) dopustil, bylo nebo nebylo trestným činem vzhledem k tomu, že tímto 
jednáním realizoval Ústavou garantovanou náboženskou svobodu, avšak v rozporu s 
Ústavou uloženými povinnostmi vůči státu a společnosti. 

Obviněný V. W. (V.) doplnil prostřednictvím svého obhájce své vyjádření ke 
stížnosti pro porušení zákona ještě podáním ze dne 4. 7. 2002, které bylo 
doručeno Nejvyššímu soudu dne 8. 7. 2002. V tomto doplnění poukázal na některá 
rozhodnutí Ústavního soudu, dále citoval řadu rozhodnutí Nejvyššího soudu, 
týkající se „odpíračských“ kauz, na kterých právě demonstroval rozdílnou 
rozhodovací praxi senátů Nejvyššího soudu. Připomněl též, že obviněný neměl 
možnost řešit svou situaci prací v podzemí, neboť opatření, jenž umožňovalo 
řešit tímto způsobem daný problém, bylo přijato až v březnu roku 1958, tedy 
čtyři roky po odsouzení obviněného W. (V.). Konstatuje též, že v případě 
obviněného W. (V.) existuje i další závažná skutečnost a to, že náčelník 
bývalého Vojenského obvodového soudu Brno zmařil panu W. (V.) rehabilitaci tím, 
že dal zavádějící informaci o zákoně o soudní rehabilitaci. 

Nejvyšší soud na podkladě podané stížnosti pro porušení zákona přezkoumal 
podle     § 267 odst. 3 tr. řádu zákonnost a odůvodněnost těch výroků 
rozhodnutí, proti nimž byla stížnost pro porušení zákona podána, v rozsahu a z 
důvodů v ní uvedených, jakož i řízení napadenému rozhodnutí předcházející, a 
zjistil, že stížnost pro porušení zákona není důvodná, protože napadeným 
rozhodnutím zákon porušen nebyl. Vycházel přitom z následujících skutečností. 

Trestný čin vyhýbání se služební povinnosti podle § 270 odst. 1 tr. zákona č. 
86/1950 Sb. spáchal ten, kdo se úmyslně vyhnul plnění služební povinnosti nebo 
služebního úkonu tím, že a) se poškodil na zdraví, opil nebo učinil jinak 
nezpůsobilým, nebo b) padělal listinu, předstíral nemoc, použil jiného úskoku 
nebo se odvolával na náboženské nebo jiné přesvědčení. Pro naplnění skutkové 
podstaty trestného činu vyhýbání se služební povinnosti podle § 270 odst. 1 
písm. b) tr. zákona č. 86/1950 Sb. spočívající v tom, že se pachatel odvolával 
na náboženské nebo jiné přesvědčení, bylo přitom bezvýznamné, zda pachatel 
náboženské nebo jiné přesvědčení jen předstíral nebo zda bylo jeho přesvědčení 
opravdové. Zákon k trestnosti rovněž nevyžadoval, aby pachatel byl veden 
trvalým úmyslem vyhýbat se plnění služební povinnosti nebo služebního úkonu. V 
této souvislosti je třeba zdůraznit, že Nejvyšší soud správnost napadeného 
rozhodnutí i správnost předcházejícího řízení posuzuje v řízení o stížnosti pro 
porušení zákona podané podle § 266 odst. 1 tr. řádu ex tunc, tedy podle 
skutkového i právního stavu v době, kdy bylo napadené rozhodnutí vydáno, popř. 
kdy bylo konáno řízení, jež tomuto rozhodnutí předcházelo. Zákon v této části 
řízení o stížnosti pro porušení zákona tzv. nova nepřipouští. 

Ministr spravedlnosti ve stížnosti pro porušení zákona namítá, že k porušení 
zákona v neprospěch obviněného došlo v ustanovení § 2 odst. 3 zákona č. 87/1950 
Sb. ve vztahu k ust. § 270 odst. 1 písm. b) zákona č. 86/1950 Sb. a to s 
poukazem na zákon č. 119/1990 Sb., o soudní rehabilitaci, ve znění pozdějších 
předpisů (dále jen „zákon o soudní rehabilitaci“), z důvodů uvedených v 
ustanovení § 1 odst. 1, odst. 2 zákona o soudní rehabilitaci. 

Zákon o soudní rehabilitaci mimo jiné stanovil, do jaké míry a která dřívější 
odsouzení nelze považovat za spravedlivá a zákonná. Ustanovením § 2 odst. 1 
zákona  o soudní rehabilitaci byla přímo ze zákona zrušena odsuzující soudní 
rozhodnutí za takové činy, které byly prohlášeny za trestné činy v rozporu s 
principy demokratické společnosti respektující občanská politická práva a 
svobody zaručené ústavou a vyjádřené v mezinárodních dokumentech a 
mezinárodních právních normách (viz § 1 zákona o soudní rehabilitaci). Trestný 
čin vyhýbání se služební povinnosti podle    § 270 odst. 1 písm. b) tr. zákona 
č. 86/1950 Sb., není uveden v ustanovení § 2  odst. 1 zákona o soudní 
rehabilitaci, podle kterého byla některá odsuzující soudní rozhodnutí zrušena 
přímo ze zákona, aniž by bylo třeba jejich zákonnost jakkoli přezkoumávat. 
Vzhledem k těmto skutečnostem nelze bez dalšího považovat odsouzení obviněného 
V. W. (V.) za nezákonné jen proto, že se při jeho spáchání odvolával na své 
náboženské přesvědčení. Jestliže zákonodárce odsouzení za takový trestný čin 
nepovažoval za nutné zrušit přímo ze zákona podle § 2 odst. 1 zákona o soudní 
rehabilitaci, pak nejde o čin, jehož prohlášení za trestný čin by samo o sobě 
odporovalo mezinárodním dokumentům, mezinárodním právním normám a principům 
demokratické společnosti respektující zaručená občanská politická práva a 
svobody. Naopak, umožnil-li zákonodárce v ustanovení § 4 písm. c) zákona o 
soudní rehabilitaci, aby odsouzení pro trestný čin vyhýbání se služební 
povinnosti podle   § 270 tr. zákona 1950 bylo zrušeno pouze v rámci přezkumného 
rehabilitačního řízení a jen v tom případě, že byla zjištěna některá vada 
takového rozhodnutí uvedená      v § 14 odst. 1 zákona o soudní rehabilitaci či 
jiná obdobná vada, je nepochybné,   že existují odsuzující soudní rozhodnutí 
pro trestný čin vyhýbání se služební povinnosti podle § 270 tr. zákona č. 
86/1950 Sb., která žádnou z těchto vad netrpí   a je nutno je považovat za 
zákonná, třebaže se jednalo o odsouzení za trestné činy podle § 270 odst. 1 
písm. b) tr. zákona č. 86/1950 Sb., spáchané s odvoláním se na náboženské 
přesvědčení. 

Jak bylo výše konstatováno, nelze ani s ohledem na ustanovení § 1, § 2 odst. 1, 
§ 4 písm. e) a § 14 odst. 1 zákona o soudní rehabilitaci trestný čin vyhýbání 
se služební povinnosti podle § 270 odst. 1 tr. zákona č. 86/1950 Sb., považovat 
za čin, který by byl prohlášen za trestný čin v rozporu s principy demokratické 
společnosti, právního státu a s mezinárodními normami o lidských právech a 
svobodách. Proto ani odsouzení pro uvedený trestný čin nelze samo o sobě 
pokládat za neslučitelné s demokratickými a právními principy a bez dalšího v 
něm spatřovat porušení zákona, třebaže k původnímu odsouzení došlo v období od 
25. února 1948 do 1. ledna 1990. 

K námitce stížnosti pro porušení zákona i obhajoby, že náčelník Vojenského 
obvodového soudu Brno poskytl v odpovědi ze dne 4. 2. 1991 sp. zn. Ntr 5/91 na 
dotaz advokátky obviněnému zavádějící informaci, že se na trestný čin podle § 
270 odst. 1 písm. b) tr. zákona č. 86/1950 Sb. rehabilitace ze zákona 
nevztahuje, když uvedený trestný čin byl v rámci novely zákonem č. 47/1991 Sb. 
do rehabilitačního zákona doplněn, je třeba uvést, že tato informace podle 
názoru Nejvyššího soudu neznamenala odepření aplikace příslušných ustanovení 
zákona č. 119/1990 Sb., o soudní rehabilitaci, ve znění pozdějších předpisů, 
poněvadž jednak šlo o doplnění trestného činu vyhýbání se služební povinnosti 
podle § 270 tr. zákona č. 86/1950 Sb. do § 4 zákona o soudní rehabilitaci, tedy 
do oddílu, který upravoval zrušení rozhodnutí v přezkumném řízení, které se 
podle § 5 zahajovalo jen na návrh osob uvedených v tomto ustanovení uvedených, 
a jednak tato informace žádným způsobem nebránila uplatnění práv obviněného V. 
W. (V.) vyplývajícím z tohoto zákona. Navíc je třeba vzít v úvahu, že uvedená 
novela zákona o soudní rehabilitaci byla schválena dne 30. ledna 1991 a 
uveřejněna v částce č. 10 Sbírky zákonů, která byla rozesílána dne 1. 2. 1991 a 
tedy ji zřejmě ještě v době vyřizování dotazu advokátky neměl náčelník 
Vojenského obvodového soudu Brno k dispozici, přičemž tato novela nabyla 
účinnosti až dne 1. 3. 1991 (v době vyřizování dotazu dne 4. 2. 1991 nebyl tedy 
zákon č. 47/1991 Sb. účinný). Navíc advokátka je osoba práva znalá a nemá se v 
tomto směru řídit odpověďmi na neformální dotazy, ale právními předpisy a 
poskytovat kvalifikovanou právní pomoc svým klientům, včetně obviněného V. W. 
(V.). Nelze tedy podle názoru Nejvyššího soudu dovodit, že by uvedeným postupem 
bylo obviněnému V. W. (V.) bráněno v uplatnění jeho práva na soudní 
rehabilitaci podle zákona č. 119/1990 Sb., o soudní rehabilitaci, ve znění 
pozdějších předpisů, popř. že by mu postupem náčelníka Vojenského obvodového 
soudu Brno byla odepřena aplikace ustanovení zákona č. 119/1990 Sb., o soudní 
rehabilitaci, ve znění pozdějších předpisů, byť informace vzhledem k platnosti 
zákona č. 47/1991 Sb. nebyla přesná, neboť měla upozornit na tuto novelu zákona 
o soudní rehabilitaci a její účinnost. 

„Právo na odepření vojenské služby“ nelze dovodit ani z článku 18 Všeobecné 
deklarace lidských práv. Citované ustanovení totiž pouze deklaruje svobodu 
myšlení, svědomí, náboženství a víry. Podle něj každý má právo na svobodu 
myšlení, svědomí a náboženství; toto právo zahrnuje v sobě i volnost změniti 
své náboženství nebo víru, jakož i svobodu, projevovati své náboženství nebo 
víru sám nebo společně s jinými, ať veřejně nebo soukromě, vyučováním, 
prováděním náboženských úkonů, bohoslužbou a zachováváním obřadů. Článek 29 
odst. 2 Všeobecné deklarace lidských práv uvádí, jaké mají být meze výkonu 
deklarovaných práv a svobod. Ani z jednoho z těchto ustanovení nevyplývá, že by 
snad trestní postih neplnění některých zákonem stanovených povinností vůči 
státu, a to i s poukazem na náboženské přesvědčení, nebyl přípustný. Rovněž 
mezinárodní smlouvy o lidských právech a svobodách, konkrétně Mezinárodní pakt 
o občanských a politických právech, Mezinárodní pakt o hospodářských, 
sociálních a kulturních právech (oba publikované pod č. 120/1976 Sb.) a 
evropská Úmluva o ochraně lidských práv a základních svobod (publikovaná pod č. 
209/1992 Sb.) nezakládají žádné výslovně uvedené právo odmítnout plnění 
zákonných povinností vůči státu, včetně povinnosti vojenské. Proto je v mnoha 
demokratických a právních státech přípustný trestní postih bezdůvodného 
odmítnutí nástupu či výkonu vojenské služby nebo neplnění i některých dalších 
povinností, a to v určitých státech dokonce i bez možnosti volby alternativní 
služby k vojenské službě [viz v této souvislosti rovněž např. ustanovení čl. 4 
odst. 3 písm. b) Úmluvy o ochraně lidských práv a základních svobod, z něhož 
plyne, že nikoli ve všech zemích vázaných citovanou Úmluvou je uznáváno za 
přípustné odmítnutí vojenské služby z důvodu svědomí]. 

Nejvyšší soud považuje v této souvislosti za nezbytné poukázat též na článek 1 
Listiny základních práv a svobod, podle něhož lidé jsou svobodni a rovni v 
důstojnosti i v právech a že základní práva a svobody jsou nezadatelné, 
nezcizitelné, nepromlčitelné a nezměnitelné. Významný je též článek 2 odst. 1 
Listiny základních práv a svobod o tom, že stát je založen na demokratických 
hodnotách a nesmí se vázat ani na výlučnou ideologii, ani na náboženské 
vyznání. Konečně Nejvyšší soud zdůrazňuje znění článku 3 odst. 1 Listiny 
základních práv a svobod, podle něhož základní práva a svobody se zaručují všem 
bez rozdílu pohlaví, rasy, barvy pleti, jazyka, víry a náboženství, politického 
či jiného smýšlení, národního nebo sociálního původu, příslušnosti k 
národnostní nebo etnické menšině, majetku, rodu nebo jiného postavení. V tomto 
článku se zaručuje rovnost všech lidí bez rozdílu, vyjadřuje se univerzálnost 
základních práv a svobod a tím také všeobecný zákaz jakékoliv diskriminace či 
zvýhodňování některých skupin (srov. prof. JUDr. Václav Pavlíček a kolektiv: 
Ústava a ústavní řád České republiky, Komentář,  2. díl, Práva a svobody, 
Linde, a. s., Praha 1999, str. 50-51). Tomuto článku Listiny práv a svobod by 
odporovalo, kdyby mělo docházet ke zrušování odsuzujících soudních rozhodnutí 
jen u těch obviněných, kteří nenastoupili vojenskou službu nebo odepřeli konat 
vojenskou službu z náboženských důvodů (např. Svědků Jehovových), zatímco u 
obviněných, kteří se takových činů dopustili z jiných důvodů a bez odvolání se 
na náboženské nebo jiné přesvědčení, by ke zrušování odsuzujících soudních 
rozhodnutí nedocházelo. Zákaz diskriminace z náboženských důvodů na druhé 
straně znamená, že z týchž důvodů nelze jednu skupinu osob zvýhodňovat proti 
jiné skupině (články 1, 3 odst. 1 Listiny základních práv a svobod). 

Vzhledem ke všem výše rozvedeným skutečnostem Nejvyšší soud podle § 268 odst. 
1   tr. řádu stížnost pro porušení zákona zamítl, protože nezjistil, že by 
napadeným rozhodnutím nebo v řízení, jež mu předcházelo, byl v rozsahu 
vymezeném stížností  pro porušení zákona a z důvodů v ní uvedených porušen 
zákon, a proto ji neshledal důvodnou. 

P o u č e n í : Proti tomuto usnesení není další opravný prostředek přípustný. 

V Brně dne 17. října 2002 

Předseda velkého senátu trestního kolegia 

JUDr. Zdeněk Sovák 

