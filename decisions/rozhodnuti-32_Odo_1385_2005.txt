Soud: Nejvyšší soud

Spisová značka: 32 Odo 1385/2005

Datum rozhodnutí: 28.11.2005

Typ rozhodnutí: ROZSUDEK


Dotčené předpisy: § 758 předpisu č. 513/1991Sb.

Kategorie rozhodnutí: C




32 Odo 1385/2005 

ČESKÁ REPUBLIKA 

ROZSUDEK

JMÉNEM REPUBLIKY

Nejvyšší soud České republiky rozhodl v senátě složeném z předsedkyně JUDr. 
Kateřiny Hornochové a soudců JUDr. Zdeňka Dese a JUDr. Miroslava Galluse v 
právní věci žalobce Územního střediska zdravotnické záchranné služby Z. k., 
příspěvkové organizace, proti žalované Všeobecné zdravotní pojišťovně České 
republiky, o        1 201 894,04 Kč s příslušenstvím, vedené u Obvodního soudu 
pro Prahu 3 pod sp. zn. 17 C 224/2004, o dovolání žalované proti rozsudku 
Městského soudu v Praze ze dne 24. května 2005, č.j. 15 Co 106/2005-76, takto:

Rozsudek Městského soudu v Praze ze dne 24. května 2005, č.j. 15 Co 
106/2005-76, a rozsudek Obvodního soudu pro Prahu 3 ze dne 19. ledna 2005, č.j. 
17 C 224/2004-47, ve znění opravného usnesení ze dne 23. května 2005, č.j. 17 C 
224/2004-66, se zrušují a věc se vrací Obvodnímu soudu pro Prahu 3 k dalšímu 
řízení.

O d ů v o d n ě n í :

Městský soud v Praze rozsudkem ze 24. května 2005, č.j. 15 Co 106/2005-76, 
potvrdil ve věci samé rozsudek Obvodního soudu pro Prahu 3 ze dne 19. ledna 
2005, č.j. 17 C 224/2004-47, ve znění opravného usnesení ze dne 23. května 
2005, č.j. 17 C 224/2004-66, kterým byla žalované uložena povinnost zaplatit 
žalobci částku 1 201 894,04 Kč spolu s 2 % úrokem z prodlení z částky 415 130 
Kč od 3. 1. 2004 do zaplacení, z částky 140 000 Kč od 3. 1. 2004 do zaplacení, 
z částky 140 000 Kč od 27 1. 2004 do zaplacení, z částky 288 841,50 Kč od 3. 1. 
2004 do zaplacení , z částky 217 922,54 Kč od 30. 1. 2004, do zaplacení; 
zároveň změnil výrok soudu prvního stupně o náhradě nákladů řízení a rozhodl o 
náhradě nákladů odvolacího řízení. Městský soud v Praze se ztotožnil s úvahou 
Obvodního soudu pro Prahu 3, že právní předchůdci žalobce a žalovaná v letech 
1996 až 1997 platně uzavřeli smlouvy o poskytování a úhradě zdravotní péče, 
podle nichž si účastníci mimo jiné v souladu s § 17 odst. 3 zákona č. 48/1997 
Sb., o veřejném zdravotním pojištění a o změně a doplnění některých 
souvisejících zákonů, ve znění platném v rozhodném období, dohodli způsob 
stanovení úhrady za poskytnutou zdravotní péči paušální sazbou. Konstatoval, že 
soud prvního stupně správně dovodil, že zákon č. 48/1997 Sb. rozlišuje dva 
možné způsoby úhrady za poskytnutou zdravotní péči, a to paušální formou nebo 
podle bodového ohodnocení zdravotních výkonů, a že bylo na účastnících smlouvy, 
který způsob zvolili, a že následující přepočítávání paušálního ohodnocení na 
bodové je nepřípustné a v rozporu se zákonem č. 48/1997 Sb., doplňuje, že při 
možnosti přepočítávání paušální úhrady na bodovou by paušální úhrada byla 
bezpředmětná. Ztotožnil se se soudem prvního stupně i v tom směru, že postup 
žalované při přepočítávání paušální úhrady na bodové ohodnocení nelze odůvodnit 
ani cenovou regulací předpokládanou zákonem č. 526/1990 Sb., o cenách, ve znění 
v rozhodném období, neboť tímto zákonem je regulována pouze maximální cena 
jednoho bodu za výkon zdravotní péče, zatímco při paušální úhradě je platba 
regulována počtem ošetřených pacientů v rozhodném období, tudíž úhrada za 
zdravotní péči paušální sazbou vychází z odlišných mechanismů výpočtu, než 
způsob výkonový. Odvolací soud odmítl právní názor žalované, že uzavřené 
smlouvy jsou relativně neplatné podle § 40a občanského zákoníku (dále jen obč. 
zák.) pro rozpor s cenovým předpisem ve smyslu § 589 obč. zák., neboť 
neplatnosti se nemůže dovolávat ten, kdo ji sám způsobil, když ze skutkových 
zjištění vyplynulo, že žalovaná žalobci sama navrhla způsob úhrady zdravotní 
péče paušální sazbou. Uzavřel, že soud prvního stupně v meritorním rozhodnutí 
nepochybil, proto jeho rozsudek ve věci samé potvrdil, pouze změnil jeho výrok 
o náhradě nákladů řízení, neboť dospěl k závěru, že žalobce má právo na úhradu 
nákladů právního zastoupení, byl-li ve věci úspěšný.

Proti rozsudku odvolacího soudu podala žalovaná dovolání, jehož přípustnost 
dovozuje z § 237 odst. 1 písm. c) o. s. ř., neboť se domnívá, že rozhodnutí má 
ve věci samé po právní stránce zásadní význam, a odůvodňuje jej nesprávným 
právním posouzením podle § 241a odst. 2 písm. b) o. s. ř. Otázku zásadního 
významu spatřuje v tom, zda právní předpisy upravující způsob stanovení cen 
některých druhů výrobků a služeb (cenová regulace) se vztahuje na veškeré 
způsoby provádění úhrad za poskytnutou zdravotní péči ze strany žalované, či 
zda je v rámci poskytování péče hrazené z prostředků veřejného zdravotního 
pojištění možné se odchýlit od právních předpisů upravujících cenovou regulaci, 
byť by se jednalo o postup podle právního předpisu vydaného Ministerstvem 
zdravotnictví, upravující způsob úhrady za poskytovanou zdravotní péči. 
Poukazuje přitom, že řešení této otázky je předmětem desítek soudních sporů. 
Dovolatelka má za to, že oba soudy v dané věci rozhodly nesprávně, jestliže 
podle § 5 odst. 5 zákona č. 526/1990 Sb., o cenách, ve spojení s Cenovým 
výměrem Ministerstva financí platí regulované ceny, maximální, pevné nebo 
minimální pro všechny prodávající a kupující určeného druhu zboží, a 
regulovanou cenou byla v rozhodném období i cena za poskytovanou zdravotní 
péči. Domnívá se, že není rozhodující, že regulovaná cena byla stanovena 
prostřednictvím maximální ceny zdravotního výkonu jako součin hodnoty bodu 
stanovené Cenovým výměrem a počtu bodů stanovených jako ohodnocení zdravotního 
výkonu podle vyhlášky č. 134/1998 Sb., která stanoví seznam výkonů s bodovými 
hodnotami. Podle dovolatelky se Cenový výměr vztahuje na celou oblast úhrady za 
zdravotní péči bez ohledu na způsob, který si smluvní strany zvolí pro 
provádění úhrady za poskytnutou zdravotní péči. Dovolatelka je přesvědčena, že 
odvolací soud stejně jako soud prvního stupně pochybil, nedospěl-li k závěru, 
že pojem výše úhrady za zdravotní péči je pojmem, který je nutno vykládat jako 
definici ceny za poskytnutou zdravotní péči, kdežto pojem způsob úhrady 
poskytnuté zdravotní péče je pouze způsobem určení, jak budou platby provedeny, 
a že prostřednictvím způsobu úhrady nelze stanovit výši ceny za zdravotní péči. 
Dovolatelka rovněž nesouhlasí s názorem odvolacího soudu, že se nemohla 
dovolávat relativní neplatnosti právního úkonu. Připouští, že sice byla 
navrhovatelem předmětných smluv o poskytování a úhradě zdravotní péče, avšak 
zdůrazňuje, že jí navrhovaná ujednání o paušální úhradě zdravotní péče byla 
zcela v souladu s tehdy platnou právní úpravou způsobu úhrady za poskytovanou 
zdravotní péči, proto nezavinila neplatnost těchto smluv, které jsou neplatné 
pro rozpor se zákonem stanovující regulaci výše ceny za zdravotní péči. 
Nesouhlasí rovněž s názorem, že by měla plnit převzaté smluvní závazky, jsou-li 
tyto v rozporu s právními předpisy. Navrhla, aby rozsudek odvolacího soudu byl 
zrušen a věc vrácena tomuto soudu k dalšímu řízení.

Žalobce ve vyjádření k dovolání žalované navrhl zamítnutí dovolání, neboť se 
domnívá, že napadené rozhodnutí není v rozporu s hmotným právem, jestliže 
vycházelo ze zákonného ustanovení, podle něhož si účastníci mohli dohodnout 
paušální způsob úhrady za poskytnutou zdravotní péči. Je přesvědčen, že na 
paušální způsob úhrady za zdravotní péči nelze aplikovat cenovou regulaci 
založenou na maximální hodnotě bodu za úkon zdravotní péče. Výše ceny u 
paušálního způsobu úhrady za zdravotní péči je korigována jinými nástroji, 
proto nemůže podléhat cenové regulaci založené na bodovém ohodnocení úkonů 
zdravotní péče. Opačný výklad by zcela popíral smysl sjednávání zákonem 
dovolených a předpokládaných paušálních úhrad za zdravotní péči.

Podané dovolání splňuje formální i obsahové znaky předepsané ustanovením § 241a 
odst. 1 o. s. ř., bylo podáno včas, osobou oprávněnou (žalovanou), řádně 
zastoupenou advokátem (§ 240 odst. 1, § 241 odst. 1 o. s. ř.) a vychází z 
možného dovolacího důvodu uvedeného v § 241a odst. 2 písm. b) o. s. ř.

Podle § 236 zákona č. 99/1963 Sb., občanský soudní řád, ve znění pozdějších 
předpisů (dále jen „o. s. ř.“) lze dovoláním napadnout pravomocná rozhodnutí 
odvolacího soudu, pokud to zákon připouští.

Podle § 237 odst. 1 o. s. ř. je dovolání přípustné proti rozsudku odvolacího 
soudu a proti usnesení odvolacího soudu

a) jimiž bylo změněno rozhodnutí soudu prvního stupně ve věci samé, 

b) jimiž bylo potvrzeno rozhodnutí soudu prvního stupně, kterým soud prvního 
stupně rozhodl ve věci samé jinak než v dřívějším rozsudku (usnesení) proto, že 
byl vázán právním názorem odvolacího soudu, který dřívější rozhodnutí zrušil,

c) jimiž bylo potvrzeno rozhodnutí soudu prvního stupně, jestliže dovolání není 
přípustné podle písmena b) a dovolací soud dospěje k závěru, že napadené 
rozhodnutí má ve věci samé po právní stránce zásadní význam.

V dané věci není dovolání přípustné podle § 237 odst. 1 písm. a) o. s. ř., 
neboť směřuje do potvrzujícího výroku rozsudku odvolacího soudu ve věci samé.

Dovolání není přípustné ani podle § 237 odst. 1 písm. b) o. s. ř., protože soud 
prvního stupně rozhodl ve věci v pořadí prvním rozsudkem.

Zbývá tedy posoudit, zda dovolání je přípustné podle § 237 odst. 1 písm. c) o. 
s. ř.

Podle § 237 odst. 3 o. s. ř. má rozhodnutí odvolacího soudu po právní stránce 
zásadní význam [odstavec 1 písm. c)] zejména tehdy, řeší-li právní otázku, 
která v rozhodování dovolacího soudu dosud nebyla vyřešena nebo která je 
odvolacími soudy nebo dovolacím soudem rozhodována rozdílně, nebo řeší-li 
právní otázku v rozporu s hmotným právem.

Otázku, zda dovoláním napadené rozhodnutí odvolacího soudu má po právní stránce 
zásadní význam, dovolací soud řeší jako otázku předběžnou (nevydává ohledně ní 
žádné rozhodnutí) a jeho kladně vyjádřeným závěrem se podané dovolání stává 
přípustným.  

Nejvyšší soud ČR dospěl k závěru, že dovolání je podle § 237 odst. 1 písm. c) 
o. s. ř. přípustné, neboť v napadeném rozhodnutí byla řešena právní otázka v 
rozporu s hmotným právem.

Odvolací soud v rozporu s hmotným právem posoudil platnost (resp. částečnou 
platnost) předmětné smlouvy o poskytování a úhradě zdravotní péče hrazené ze 
zdravotního pojištění, která byla základem pro posouzení oprávněnosti nároku na 
zaplacení požadované částky.

Odvolací soud především pochybil, neposoudil-li, zda soud prvního stupně se 
správně vypořádal s otázkou, zda je třeba na daný závazkový vztah aplikovat 
občanský či obchodní zákoník.

Podle § 262 obchodního zákoníku (dále jen obch. zák.) si strany mohou 
dohodnout, že jejich závazkový vztah, který nespadá pod vztahy uvedené v § 261 
obch. zák., se řídí tímto zákonem. Jestliže taková dohoda směřuje ke zhoršení 
právního postavení účastníka smlouvy, který není podnikatelem, je neplatná.

Předchůdci žalobce si s žalovanou ve smyslu § 262 obch. zák. dohodli, že jejich 
závazkový vztah založený Smlouvami o poskytování a úhradě zdravotní péče 
hrazené ze zdravotního pojištění se bude řídit zákonem č. 513/1991 Sb., 
obchodním zákoníkem, v platném znění. 

Bylo tedy v dané věci třeba aplikovat ustanovení § 758 odst. 1 obch. zák., 
podle něhož při uzavírání smluv, jejichž stranami jsou pouze osoby mající sídlo 
nebo místo podnikání, popřípadě bydliště na území České republiky, se uplatní 
ustanovení tohoto zákona o určení ceny nebo úplaty poskytované za plnění, jen 
pokud toto určení není v rozporu s obecně závaznými právními předpisy o cenách. 
Jinak vzniká povinnost platit cenu nebo úplatu ve výši nejvýše přípustné podle 
těchto předpisů.

Podle § 758 obch. zák. cena či jiné peněžité plnění dohodnuté mezi smluvními 
stranami ve smlouvě bude platné totiž jen tehdy, pokud tato cena či jiné 
peněžité plnění nebude v rozporu s cenou stanovenou nebo nejvýše přípustnou 
podle cenových předpisů. V případě, že sjednaná cena bude vyšší než cena 
stanovená nebo nejvýše přípustná, nebude neplatná celá smlouva, ale pouze 
smluvní ujednání o ceně či peněžitém plnění, přesahující cenu stanovenou nebo 
nejvýše přípustnou (srov. Obchodní zákoník, komentář, Štenglová, Plíva, Tomsa, 
C.H.BECK, r. 1998, 5. vydání a i následující, komentář k § 758). Jde přitom ve 
smyslu § 39 obč. zák. o neplatnost absolutní (viz rozsudek Nejvyššího soudu ČR 
ze dne 4. 7. 2002, sp. zn. 33 Odo 219/2001).

Byla-li v rozhodném období cena zdravotní péče hrazená zdravotním pojištěním 
regulovanou cenou ve smyslu § 3 odst. 1 zákona č. 526/1990 Sb., o cenách, 
stanovenou v Seznamu zboží s regulovanými cenami, vydaném Výměrem Ministerstva 
financí, publikovaném v Cenovém věstníků Ministerstva financí (§ 10 zákona č. 
265/1991 Sb., o působnosti orgánů České republiky v oblasti cen), pak cena 
zdravotní péče hrazená zdravotním pojištěním byla v souladu s § 5 odst. 1 
zákona č. 526/1990 Sb., o cenách, úředně stanovenou cenou, tj. cenou určeného 
druhu zboží danou cenovými orgány (§ 2 odst. 2 zákona č. 265/1991 Sb.); v daném 
případě cenou maximální. Přitom maximální cena je cena, kterou není přípustné 
podle § 5 odst. 2 zákona č. 526/1990 Sb. překročit, a platí pro všechny 
prodávající a kupující určeného druhu zboží (§ 5 odst. 5 zákona č. 526/1990 
Sb.).

Došlo-li tedy v dané věci, byť zákonem povoleným způsobem úhrady za poskytnutou 
zdravotní péči, k překročení stanovené maximální ceny za poskytování zdravotní 
péče, byla porušena cenová regulace, a tím došlo k právnímu úkonu, jímž byl 
porušen zákon č. 526/1990 Sb., o cenách.

Dospěl-li odvolací soud ve shodě se soudem prvního stupně k závěru, že sjednaná 
smluvní paušální úhrada zdravotní péče není v rozporu se zákonem č. 526/1990 
Sb., o cenách, ve znění v rozhodném období, neboť zákonem byla regulována jen 
maximální cena jednoho bodu za zdravotní výkon, zatímco při paušální úhradě 
byla platba regulována počtem ošetřených pacientů v rozhodném období, neboť 
vycházela z odlišných mechanismů výpočtu, než způsob výkonový, a pro paušální 
úhradu nebyl v zákoně o cenách stanoven žádný regulační mechanismus, je nutno 
dovodit, že závěr odvolacího soudu, že předmětné smlouvy o poskytování a úhradě 
zdravotní péče hrazené ze zdravotního pojištění jsou platné, a to i co do 
ujednání o ceně, je v rozporu s § 5 zákona č. 526/1990 Sb. a potažmo je v 
rozporu s hmotným právem – viz § 758 odst. 1 obch. zák. (srov. rozsudek 
Nejvyššího soudu ČR ze dne 20. 10. 2005, sp. zn. 32 Odo 1166/2005, v němž bylo 
judikováno, že porušením cenové regulace podle zákona č. 526/1990 Sb., o 
cenách, je překročení stanovené maximální ceny za poskytování zdravotní péče, i 
když k překročení regulované ceny došlo podle zákona č. 48/1997 Sb., o veřejném 
zdravotním pojištění, povoleným způsobem úhrady za poskytnutou zdravotní péči).

Dovolací soud proto podle § 243b odst. 2 o. s. ř. rozsudek Městského soudu v 
Praze zrušil, a jelikož důvody, pro které byl zrušen rozsudek odvolacího soudu, 
platí i pro rozsudek soudu prvního stupně, dovolací soud zrušil i rozsudek 
Obvodního soudu pro Prahu 3, a věc vrátil soudu prvního stupně k dalšímu řízení 
(§ 243b odst. 3 o. s. ř.). 

V dalším řízení bude soud prvního stupně vázán právním názorem dovolacího soudu 
(§ 243d odst. 1, věta za středníkem o. s. ř.), přičemž rozhodne také o 
dosavadních nákladech řízení včetně řízení dovolacího (§ 243d odst. 1 o. s. ř.).

Proti tomuto rozsudku není opravný prostředek přípustný.

V Brně 28. listopadu  2005

JUDr. Kateřina  Hornochová, v.r.

předsedkyně senátu
Soud: Nejvyšší soud

Spisová značka: 32 Odo 1385/2005

Datum rozhodnutí: 28.11.2005

Typ rozhodnutí: ROZSUDEK


Dotčené předpisy: § 758 předpisu č. 513/1991Sb.

Kategorie rozhodnutí: C




32 Odo 1385/2005 

ČESKÁ REPUBLIKA 

ROZSUDEK

JMÉNEM REPUBLIKY

Nejvyšší soud České republiky rozhodl v senátě složeném z předsedkyně JUDr. 
Kateřiny Hornochové a soudců JUDr. Zdeňka Dese a JUDr. Miroslava Galluse v 
právní věci žalobce Územního střediska zdravotnické záchranné služby Z. k., 
příspěvkové organizace, proti žalované Všeobecné zdravotní pojišťovně České 
republiky, o        1 201 894,04 Kč s příslušenstvím, vedené u Obvodního soudu 
pro Prahu 3 pod sp. zn. 17 C 224/2004, o dovolání žalované proti rozsudku 
Městského soudu v Praze ze dne 24. května 2005, č.j. 15 Co 106/2005-76, takto:

Rozsudek Městského soudu v Praze ze dne 24. května 2005, č.j. 15 Co 
106/2005-76, a rozsudek Obvodního soudu pro Prahu 3 ze dne 19. ledna 2005, č.j. 
17 C 224/2004-47, ve znění opravného usnesení ze dne 23. května 2005, č.j. 17 C 
224/2004-66, se zrušují a věc se vrací Obvodnímu soudu pro Prahu 3 k dalšímu 
řízení.

O d ů v o d n ě n í :

Městský soud v Praze rozsudkem ze 24. května 2005, č.j. 15 Co 106/2005-76, 
potvrdil ve věci samé rozsudek Obvodního soudu pro Prahu 3 ze dne 19. ledna 
2005, č.j. 17 C 224/2004-47, ve znění opravného usnesení ze dne 23. května 
2005, č.j. 17 C 224/2004-66, kterým byla žalované uložena povinnost zaplatit 
žalobci částku 1 201 894,04 Kč spolu s 2 % úrokem z prodlení z částky 415 130 
Kč od 3. 1. 2004 do zaplacení, z částky 140 000 Kč od 3. 1. 2004 do zaplacení, 
z částky 140 000 Kč od 27 1. 2004 do zaplacení, z částky 288 841,50 Kč od 3. 1. 
2004 do zaplacení , z částky 217 922,54 Kč od 30. 1. 2004, do zaplacení; 
zároveň změnil výrok soudu prvního stupně o náhradě nákladů řízení a rozhodl o 
náhradě nákladů odvolacího řízení. Městský soud v Praze se ztotožnil s úvahou 
Obvodního soudu pro Prahu 3, že právní předchůdci žalobce a žalovaná v letech 
1996 až 1997 platně uzavřeli smlouvy o poskytování a úhradě zdravotní péče, 
podle nichž si účastníci mimo jiné v souladu s § 17 odst. 3 zákona č. 48/1997 
Sb., o veřejném zdravotním pojištění a o změně a doplnění některých 
souvisejících zákonů, ve znění platném v rozhodném období, dohodli způsob 
stanovení úhrady za poskytnutou zdravotní péči paušální sazbou. Konstatoval, že 
soud prvního stupně správně dovodil, že zákon č. 48/1997 Sb. rozlišuje dva 
možné způsoby úhrady za poskytnutou zdravotní péči, a to paušální formou nebo 
podle bodového ohodnocení zdravotních výkonů, a že bylo na účastnících smlouvy, 
který způsob zvolili, a že následující přepočítávání paušálního ohodnocení na 
bodové je nepřípustné a v rozporu se zákonem č. 48/1997 Sb., doplňuje, že při 
možnosti přepočítávání paušální úhrady na bodovou by paušální úhrada byla 
bezpředmětná. Ztotožnil se se soudem prvního stupně i v tom směru, že postup 
žalované při přepočítávání paušální úhrady na bodové ohodnocení nelze odůvodnit 
ani cenovou regulací předpokládanou zákonem č. 526/1990 Sb., o cenách, ve znění 
v rozhodném období, neboť tímto zákonem je regulována pouze maximální cena 
jednoho bodu za výkon zdravotní péče, zatímco při paušální úhradě je platba 
regulována počtem ošetřených pacientů v rozhodném období, tudíž úhrada za 
zdravotní péči paušální sazbou vychází z odlišných mechanismů výpočtu, než 
způsob výkonový. Odvolací soud odmítl právní názor žalované, že uzavřené 
smlouvy jsou relativně neplatné podle § 40a občanského zákoníku (dále jen obč. 
zák.) pro rozpor s cenovým předpisem ve smyslu § 589 obč. zák., neboť 
neplatnosti se nemůže dovolávat ten, kdo ji sám způsobil, když ze skutkových 
zjištění vyplynulo, že žalovaná žalobci sama navrhla způsob úhrady zdravotní 
péče paušální sazbou. Uzavřel, že soud prvního stupně v meritorním rozhodnutí 
nepochybil, proto jeho rozsudek ve věci samé potvrdil, pouze změnil jeho výrok 
o náhradě nákladů řízení, neboť dospěl k závěru, že žalobce má právo na úhradu 
nákladů právního zastoupení, byl-li ve věci úspěšný.

Proti rozsudku odvolacího soudu podala žalovaná dovolání, jehož přípustnost 
dovozuje z § 237 odst. 1 písm. c) o. s. ř., neboť se domnívá, že rozhodnutí má 
ve věci samé po právní stránce zásadní význam, a odůvodňuje jej nesprávným 
právním posouzením podle § 241a odst. 2 písm. b) o. s. ř. Otázku zásadního 
významu spatřuje v tom, zda právní předpisy upravující způsob stanovení cen 
některých druhů výrobků a služeb (cenová regulace) se vztahuje na veškeré 
způsoby provádění úhrad za poskytnutou zdravotní péči ze strany žalované, či 
zda je v rámci poskytování péče hrazené z prostředků veřejného zdravotního 
pojištění možné se odchýlit od právních předpisů upravujících cenovou regulaci, 
byť by se jednalo o postup podle právního předpisu vydaného Ministerstvem 
zdravotnictví, upravující způsob úhrady za poskytovanou zdravotní péči. 
Poukazuje přitom, že řešení této otázky je předmětem desítek soudních sporů. 
Dovolatelka má za to, že oba soudy v dané věci rozhodly nesprávně, jestliže 
podle § 5 odst. 5 zákona č. 526/1990 Sb., o cenách, ve spojení s Cenovým 
výměrem Ministerstva financí platí regulované ceny, maximální, pevné nebo 
minimální pro všechny prodávající a kupující určeného druhu zboží, a 
regulovanou cenou byla v rozhodném období i cena za poskytovanou zdravotní 
péči. Domnívá se, že není rozhodující, že regulovaná cena byla stanovena 
prostřednictvím maximální ceny zdravotního výkonu jako součin hodnoty bodu 
stanovené Cenovým výměrem a počtu bodů stanovených jako ohodnocení zdravotního 
výkonu podle vyhlášky č. 134/1998 Sb., která stanoví seznam výkonů s bodovými 
hodnotami. Podle dovolatelky se Cenový výměr vztahuje na celou oblast úhrady za 
zdravotní péči bez ohledu na způsob, který si smluvní strany zvolí pro 
provádění úhrady za poskytnutou zdravotní péči. Dovolatelka je přesvědčena, že 
odvolací soud stejně jako soud prvního stupně pochybil, nedospěl-li k závěru, 
že pojem výše úhrady za zdravotní péči je pojmem, který je nutno vykládat jako 
definici ceny za poskytnutou zdravotní péči, kdežto pojem způsob úhrady 
poskytnuté zdravotní péče je pouze způsobem určení, jak budou platby provedeny, 
a že prostřednictvím způsobu úhrady nelze stanovit výši ceny za zdravotní péči. 
Dovolatelka rovněž nesouhlasí s názorem odvolacího soudu, že se nemohla 
dovolávat relativní neplatnosti právního úkonu. Připouští, že sice byla 
navrhovatelem předmětných smluv o poskytování a úhradě zdravotní péče, avšak 
zdůrazňuje, že jí navrhovaná ujednání o paušální úhradě zdravotní péče byla 
zcela v souladu s tehdy platnou právní úpravou způsobu úhrady za poskytovanou 
zdravotní péči, proto nezavinila neplatnost těchto smluv, které jsou neplatné 
pro rozpor se zákonem stanovující regulaci výše ceny za zdravotní péči. 
Nesouhlasí rovněž s názorem, že by měla plnit převzaté smluvní závazky, jsou-li 
tyto v rozporu s právními předpisy. Navrhla, aby rozsudek odvolacího soudu byl 
zrušen a věc vrácena tomuto soudu k dalšímu řízení.

Žalobce ve vyjádření k dovolání žalované navrhl zamítnutí dovolání, neboť se 
domnívá, že napadené rozhodnutí není v rozporu s hmotným právem, jestliže 
vycházelo ze zákonného ustanovení, podle něhož si účastníci mohli dohodnout 
paušální způsob úhrady za poskytnutou zdravotní péči. Je přesvědčen, že na 
paušální způsob úhrady za zdravotní péči nelze aplikovat cenovou regulaci 
založenou na maximální hodnotě bodu za úkon zdravotní péče. Výše ceny u 
paušálního způsobu úhrady za zdravotní péči je korigována jinými nástroji, 
proto nemůže podléhat cenové regulaci založené na bodovém ohodnocení úkonů 
zdravotní péče. Opačný výklad by zcela popíral smysl sjednávání zákonem 
dovolených a předpokládaných paušálních úhrad za zdravotní péči.

Podané dovolání splňuje formální i obsahové znaky předepsané ustanovením § 241a 
odst. 1 o. s. ř., bylo podáno včas, osobou oprávněnou (žalovanou), řádně 
zastoupenou advokátem (§ 240 odst. 1, § 241 odst. 1 o. s. ř.) a vychází z 
možného dovolacího důvodu uvedeného v § 241a odst. 2 písm. b) o. s. ř.

Podle § 236 zákona č. 99/1963 Sb., občanský soudní řád, ve znění pozdějších 
předpisů (dále jen „o. s. ř.“) lze dovoláním napadnout pravomocná rozhodnutí 
odvolacího soudu, pokud to zákon připouští.

Podle § 237 odst. 1 o. s. ř. je dovolání přípustné proti rozsudku odvolacího 
soudu a proti usnesení odvolacího soudu

a) jimiž bylo změněno rozhodnutí soudu prvního stupně ve věci samé, 

b) jimiž bylo potvrzeno rozhodnutí soudu prvního stupně, kterým soud prvního 
stupně rozhodl ve věci samé jinak než v dřívějším rozsudku (usnesení) proto, že 
byl vázán právním názorem odvolacího soudu, který dřívější rozhodnutí zrušil,

c) jimiž bylo potvrzeno rozhodnutí soudu prvního stupně, jestliže dovolání není 
přípustné podle písmena b) a dovolací soud dospěje k závěru, že napadené 
rozhodnutí má ve věci samé po právní stránce zásadní význam.

V dané věci není dovolání přípustné podle § 237 odst. 1 písm. a) o. s. ř., 
neboť směřuje do potvrzujícího výroku rozsudku odvolacího soudu ve věci samé.

Dovolání není přípustné ani podle § 237 odst. 1 písm. b) o. s. ř., protože soud 
prvního stupně rozhodl ve věci v pořadí prvním rozsudkem.

Zbývá tedy posoudit, zda dovolání je přípustné podle § 237 odst. 1 písm. c) o. 
s. ř.

Podle § 237 odst. 3 o. s. ř. má rozhodnutí odvolacího soudu po právní stránce 
zásadní význam [odstavec 1 písm. c)] zejména tehdy, řeší-li právní otázku, 
která v rozhodování dovolacího soudu dosud nebyla vyřešena nebo která je 
odvolacími soudy nebo dovolacím soudem rozhodována rozdílně, nebo řeší-li 
právní otázku v rozporu s hmotným právem.

Otázku, zda dovoláním napadené rozhodnutí odvolacího soudu má po právní stránce 
zásadní význam, dovolací soud řeší jako otázku předběžnou (nevydává ohledně ní 
žádné rozhodnutí) a jeho kladně vyjádřeným závěrem se podané dovolání stává 
přípustným.  

Nejvyšší soud ČR dospěl k závěru, že dovolání je podle § 237 odst. 1 písm. c) 
o. s. ř. přípustné, neboť v napadeném rozhodnutí byla řešena právní otázka v 
rozporu s hmotným právem.

Odvolací soud v rozporu s hmotným právem posoudil platnost (resp. částečnou 
platnost) předmětné smlouvy o poskytování a úhradě zdravotní péče hrazené ze 
zdravotního pojištění, která byla základem pro posouzení oprávněnosti nároku na 
zaplacení požadované částky.

Odvolací soud především pochybil, neposoudil-li, zda soud prvního stupně se 
správně vypořádal s otázkou, zda je třeba na daný závazkový vztah aplikovat 
občanský či obchodní zákoník.

Podle § 262 obchodního zákoníku (dále jen obch. zák.) si strany mohou 
dohodnout, že jejich závazkový vztah, který nespadá pod vztahy uvedené v § 261 
obch. zák., se řídí tímto zákonem. Jestliže taková dohoda směřuje ke zhoršení 
právního postavení účastníka smlouvy, který není podnikatelem, je neplatná.

Předchůdci žalobce si s žalovanou ve smyslu § 262 obch. zák. dohodli, že jejich 
závazkový vztah založený Smlouvami o poskytování a úhradě zdravotní péče 
hrazené ze zdravotního pojištění se bude řídit zákonem č. 513/1991 Sb., 
obchodním zákoníkem, v platném znění. 

Bylo tedy v dané věci třeba aplikovat ustanovení § 758 odst. 1 obch. zák., 
podle něhož při uzavírání smluv, jejichž stranami jsou pouze osoby mající sídlo 
nebo místo podnikání, popřípadě bydliště na území České republiky, se uplatní 
ustanovení tohoto zákona o určení ceny nebo úplaty poskytované za plnění, jen 
pokud toto určení není v rozporu s obecně závaznými právními předpisy o cenách. 
Jinak vzniká povinnost platit cenu nebo úplatu ve výši nejvýše přípustné podle 
těchto předpisů.

Podle § 758 obch. zák. cena či jiné peněžité plnění dohodnuté mezi smluvními 
stranami ve smlouvě bude platné totiž jen tehdy, pokud tato cena či jiné 
peněžité plnění nebude v rozporu s cenou stanovenou nebo nejvýše přípustnou 
podle cenových předpisů. V případě, že sjednaná cena bude vyšší než cena 
stanovená nebo nejvýše přípustná, nebude neplatná celá smlouva, ale pouze 
smluvní ujednání o ceně či peněžitém plnění, přesahující cenu stanovenou nebo 
nejvýše přípustnou (srov. Obchodní zákoník, komentář, Štenglová, Plíva, Tomsa, 
C.H.BECK, r. 1998, 5. vydání a i následující, komentář k § 758). Jde přitom ve 
smyslu § 39 obč. zák. o neplatnost absolutní (viz rozsudek Nejvyššího soudu ČR 
ze dne 4. 7. 2002, sp. zn. 33 Odo 219/2001).

Byla-li v rozhodném období cena zdravotní péče hrazená zdravotním pojištěním 
regulovanou cenou ve smyslu § 3 odst. 1 zákona č. 526/1990 Sb., o cenách, 
stanovenou v Seznamu zboží s regulovanými cenami, vydaném Výměrem Ministerstva 
financí, publikovaném v Cenovém věstníků Ministerstva financí (§ 10 zákona č. 
265/1991 Sb., o působnosti orgánů České republiky v oblasti cen), pak cena 
zdravotní péče hrazená zdravotním pojištěním byla v souladu s § 5 odst. 1 
zákona č. 526/1990 Sb., o cenách, úředně stanovenou cenou, tj. cenou určeného 
druhu zboží danou cenovými orgány (§ 2 odst. 2 zákona č. 265/1991 Sb.); v daném 
případě cenou maximální. Přitom maximální cena je cena, kterou není přípustné 
podle § 5 odst. 2 zákona č. 526/1990 Sb. překročit, a platí pro všechny 
prodávající a kupující určeného druhu zboží (§ 5 odst. 5 zákona č. 526/1990 
Sb.).

Došlo-li tedy v dané věci, byť zákonem povoleným způsobem úhrady za poskytnutou 
zdravotní péči, k překročení stanovené maximální ceny za poskytování zdravotní 
péče, byla porušena cenová regulace, a tím došlo k právnímu úkonu, jímž byl 
porušen zákon č. 526/1990 Sb., o cenách.

Dospěl-li odvolací soud ve shodě se soudem prvního stupně k závěru, že sjednaná 
smluvní paušální úhrada zdravotní péče není v rozporu se zákonem č. 526/1990 
Sb., o cenách, ve znění v rozhodném období, neboť zákonem byla regulována jen 
maximální cena jednoho bodu za zdravotní výkon, zatímco při paušální úhradě 
byla platba regulována počtem ošetřených pacientů v rozhodném období, neboť 
vycházela z odlišných mechanismů výpočtu, než způsob výkonový, a pro paušální 
úhradu nebyl v zákoně o cenách stanoven žádný regulační mechanismus, je nutno 
dovodit, že závěr odvolacího soudu, že předmětné smlouvy o poskytování a úhradě 
zdravotní péče hrazené ze zdravotního pojištění jsou platné, a to i co do 
ujednání o ceně, je v rozporu s § 5 zákona č. 526/1990 Sb. a potažmo je v 
rozporu s hmotným právem – viz § 758 odst. 1 obch. zák. (srov. rozsudek 
Nejvyššího soudu ČR ze dne 20. 10. 2005, sp. zn. 32 Odo 1166/2005, v němž bylo 
judikováno, že porušením cenové regulace podle zákona č. 526/1990 Sb., o 
cenách, je překročení stanovené maximální ceny za poskytování zdravotní péče, i 
když k překročení regulované ceny došlo podle zákona č. 48/1997 Sb., o veřejném 
zdravotním pojištění, povoleným způsobem úhrady za poskytnutou zdravotní péči).

Dovolací soud proto podle § 243b odst. 2 o. s. ř. rozsudek Městského soudu v 
Praze zrušil, a jelikož důvody, pro které byl zrušen rozsudek odvolacího soudu, 
platí i pro rozsudek soudu prvního stupně, dovolací soud zrušil i rozsudek 
Obvodního soudu pro Prahu 3, a věc vrátil soudu prvního stupně k dalšímu řízení 
(§ 243b odst. 3 o. s. ř.). 

V dalším řízení bude soud prvního stupně vázán právním názorem dovolacího soudu 
(§ 243d odst. 1, věta za středníkem o. s. ř.), přičemž rozhodne také o 
dosavadních nákladech řízení včetně řízení dovolacího (§ 243d odst. 1 o. s. ř.).

Proti tomuto rozsudku není opravný prostředek přípustný.

V Brně 28. listopadu  2005

JUDr. Kateřina  Hornochová, v.r.

předsedkyně senátu
