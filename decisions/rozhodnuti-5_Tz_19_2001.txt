Soud: Nejvyšší soud

Spisová značka: 5 Tz 19/2001

Datum rozhodnutí: 21.08.2001

Typ rozhodnutí: Rozsudek




5 Tz 19/2001

ČESKÁ   REPUBLIKA

R O Z S U D E K 

J M É N E M   R E P U B L I K Y

Nejvyšší soud České republiky projednal ve veřejném zasedání konaném dne 21. 
srpna 2001 v senátě složeném z předsedy JUDr. Jiřího Horáka a soudců JUDr. 
Zdeňka Sováka a JUDr. Jindřicha Urbánka stížnost pro porušení zákona, kterou 
podal ministr spravedlnosti ve prospěch obviněného H. S., proti rozsudku 
bývalého Vojenského obvodového soudu v Litoměřicích ze dne 28. 9. 1961, sp. zn. 
1 T 48/61, a rozhodl podle § 268 odst. 2, § 269 odst. 2 a § 270 odst. 1 tr. 
ř.   t a k t o :

Rozsudkem bývalého Vojenského obvodového soudu v Litoměřicích ze dne 28. 9. 
1961, sp. zn. 1 T 48/61, a v řízení, které mu předcházelo,  b y l  v neprospěch 
obviněného H. S.   p o r u š e n   z á k o n   v ustanoveních § 6 písm. e) zák. 
č. 64/1956 Sb., § 270 odst. 1 písm. b) zák. č. 86/1950 Sb., a to i z důvodů 
uvedených v § 1 zák. č. 119/1990 Sb., o soudní rehabilitaci, ve znění 
pozdějších předpisů.

Tento rozsudek se  z r u š u j e . Současně se zrušují všechna další rozhodnutí 
na zrušený rozsudek obsahově navazující, pokud vzhledem ke změně, k níž došlo 
zrušením, pozbyla podkladu.

Podle § 11 odst. 1 písm. f) tr. ř. se  z a s t a v u j e  trestní stíhání 
obviněného H. S.  pro skutek, že 

dne 1. září 1961 u vojenského útvaru  L. odmítl vykonávat vojenskou službu s 
tím, že jeho náboženské přesvědčení mu to nedovoluje, v čemž obžaloba 
spatřovala trestný čin vyhýbání se služební povinnosti podle § 270 odst. 1 
písm. b) zák. č. 86/1950 Sb.,

protože dřívější stíhání obviněného pro týž skutek skončilo pravomocným 
rozsudkem soudu a toto rozhodnutí nebylo v předepsaném řízení zrušeno.

Odůvodnění:

Rozsudkem bývalého Vojenského obvodového soudu v Litoměřicích ze dne 28. 9. 
1961, sp. zn. 1 T 48/61, byl obviněný H. S.  uznán vinným trestným činem 
vyhýbání se služební povinnosti podle § 270 odst. 1 písm. b) zák. č. 86/1950 
Sb., protože dne 1. 9. 1961 u vojenského útvaru  L. odmítl vykonávat vojenskou 
základní službu s tím, že jeho náboženské přesvědčení mu to nedovoluje. Zato 
byl odsouzen k trestu odnětí svobody v trvání čtyři a půl roku a ke ztrátě 
čestných práv občanských po dobu výkonu trestu odnětí svobody. Rozsudek nabyl 
právní moci dne 21. 10. 1961.

Proti tomuto rozsudku podal ministr spravedlnosti ve prospěch obviněného H. S.  
stížnost pro porušení zákona. V písemném zdůvodnění mimořádného opravného 
prostředku ministr spravedlnosti poukazuje na ustanovení § 11 odst. 1 písm. f), 
§ 2 odst. 6 zák. č. 141/1961 Sb. a § 270 odst. 1 písm. b) zák. č. 140/1961 Sb. 
Zdůrazňuje, že se těmito ustanoveními bývalý Vojenský obvodový soud v 
Litoměřicích neřídil. Pominul, že rozsudkem bývalého Nižšího vojenského soudu v 
Brně ze dne 7. 12. 1954, sp. zn. T 51/54, byl obviněný (v rozhodnutí označený 
jako H. Š.) uznán vinným trestným činem vyhýbání se služební povinnosti podle § 
270 odst. 1 písm. b) zák. č. 86/1950 Sb., jehož se měl dopustit tím, že dne 30. 
10. 1954 po nástupu vojenské základní služby u svého útvaru v K. odmítl obléci 
si vojenský stejnokroj a konati služební povinnosti a odvolával se přitom na 
to, že mu to nedovoluje jeho náboženské přesvědčení, protože je Svědkem 
Jehovovým. V obou uvedených trestních věcech dával obviněný najevo úmysl z 
náboženských důvodů trvale se vyhnout výkonu vojenské služby. Šlo tedy o jeden 
skutek a proto jednání obviněného ze dne 1. 9. 1961 nelze považovat za nový 
trestný čin. V závěru stížnosti pro porušení zákona ministr spravedlnosti 
navrhl, aby Nejvyšší soud podle § 268 odst. 2 tr. ř. vyslovil, že rozsudkem 
bývalého Vojenského obvodového soudu v Litoměřicích ze dne 28. 9. 1961, sp. zn. 
1 T 48/61, byl v neprospěch obviněného H. S.  porušen zákon v ustanoveních § 11 
odst. 1 písm. f) a § 2 odst. 6 zák. č. 141/1961 Sb. Dále aby podle § 269 odst. 
2 tr. ř. uvedený rozsudek zrušil a poté, aby postupoval podle § 271 odst. 1 tr. 
ř.

Nejvyšší soud přezkoumal podle § 267 odst. 1 tr. ř. na podkladě stížnosti pro 
porušení zákona správnost všech výroků napadeného rozsudku, jakož i správnost 
řízení, které mu předcházelo, a shledal, že zákon porušen byl.

Předně je nutno poukázat na skutečnost, že ze zpráv Vojenského ústředního 
archivu v Praze, založených ve spise bývalého Vojenského obvodového soudu v 
Brně sp. zn. 1 Rtv 4/92 vyplývá, že trestní spisy obviněného H. S.  vedené u 
bývalého Vojenského obvodového soudu v Litoměřicích pod sp. zn. 1 T 48/61 a u 
bývalého Nižšího vojenského soudu v Brně pod sp. zn. T 51/54 se nedochovaly, 
neboť byly v minulosti skartovány. Proto mohl Nejvyšší soud při rozhodování 
vycházet jen z existujících rozsudků, týkajících se uvedených dvou trestních 
věcí. Z těchto důvodů nemohl plně realizovat zákonem stanovený revizní princip 
přezkumné povinnosti. Zjištěné vady jsou však tak zjevné, že ve věci lze 
vyslovit porušení zákona a učinit nové rozhodnutí.

Z rozsudku bývalého Nižšího vojenského soudu v Brně ze dne 7. 12. 1954, sp. zn. 
T 51/54, vyplývá, že jím byl obviněný H. S., spolu s dalšími pěti obviněnými, 
uznán vinným trestným činem vyhýbání se služební povinnosti podle § 270 odst. 1 
písm. b) zák. č. 86/1950 Sb., protože dne 30. 10. 1954 po nástupu vojenské 
základní služby u svého útvaru v Karviné odmítli obléci si vojenský stejnokroj 
a konati služební povinnosti a odvolávali se přitom na to, že jim to nedovoluje 
jejich náboženské přesvědčení, protože jsou Svědky Jehovovými. Zato byl 
obviněný odsouzen k trestu odnětí svobody v trvání třiceti měsíců nepodmíněně a 
ke ztrátě čestných práv občanských v trvání tří roků. Rozsudek nabyl právní 
moci dne 7. 12. 1954.

Z odůvodnění tohoto rozsudku je zřejmé, že v říjnu 1954 byl obviněnému H. S. 
doručen povolávací rozkaz k nástupu vojenské základní služby. Tuto službu sice 
řádně nastoupil, ale ihned po nástupu u vojenského útvaru dne 30. 10. 1954 
jednal způsobem, jak bylo ve výroku rozsudku uvedeno. Obviněný se k jednání, 
které mu bylo kladeno za vinu, doznal. Hájil se tím, že jako Svědek Jehovův 
nemůže plnit povinnosti, uložené mu zákony, pokud je jejich plnění v rozporu s 
jeho náboženským přesvědčením. Při charakteristice osoby obviněného poukázal 
soud v odůvodnění rozsudku také nato, že se obviněný stal Svědkem Jehovovým až 
v roce 1954. Od této doby se stýkal s celou řadou Svědků Jehovových, s nimi 
diskutoval o jednotlivých statích bible a tak dospěl k závěru, že nemůže konat 
vojenskou službu. Jinak jeho osobu a dosavadní způsob života hodnotil soud 
příznivě.

Také z odůvodnění existujícího rozsudku bývalého Vojenského obvodového soudu v 
Litoměřicích ze dne 28. 9. 1961, sp. zn. 1 T 48/61, je zřejmé, že obviněný H. 
S.  odmítl vykonávat vojenskou základní službu z důvodu náboženského 
přesvědčení - Svědek Jehovův. Obviněný toto jednání plně doznal. U hlavního 
líčení uvedl, že ve výkonu služby mu brání výčitky svědomí, v důsledku svého 
náboženského přesvědčení. Jménem obviněného žádala jeho manželka u Okresní 
vojenské správy v Karlových Varech, aby místo vojenské služby mu bylo povoleno 
uzavřít pracovní závazek do hlubinných dolů na dobu deseti let. Přestože jiným 
to bylo povoleno, tak obviněnému nikoli, v čemž podle soudu spatřoval 
schválnost vůči své osobě. Obhajobu obviněného vyhodnotil soud jako nedůvodnou. 
V této souvislosti poukázal na jeho zdravotní stav a věk, v důsledku čehož by 
nemohl uzavřít pracovní závazek do dolů, a to místo výkonu celé vojenské 
základní služby. Bývalý vojenský obvodový soud při hodnocení stupně společenské 
nebezpečnosti vzal v úvahu i odsouzení obviněného pro skutek stejného druhu v 
roce 1954.

Trestného činu vyhýbání se služební povinnosti podle § 270 odst. 1 písm. b) 
zák. č. 86/1950 Sb. se dopustil ten, kdo se úmyslně vyhnul plnění služební 
povinnosti nebo služebního úkolu tím, že padělal listinu, předstíral nemoc, 
použil jiného úskoku nebo se odvolával na náboženské nebo jiné přesvědčení. Za 
uvedené jednání bylo možné pachateli uložit trest odnětí svobody až na pět let.

Z odůvodnění konstatovaných rozsudků je zřejmé, že obviněný v obou případech 
(30. 10. 1954 a 1. 9. 1961) nastoupil výkon vojenské základní služby, avšak 
projevil úmysl neplnit služební povinnosti s tím, že se to příčí jeho 
náboženskému vyznání.

V daném případě nebylo pochybností o trvalém úmyslu obviněného neabsolvovat 
vojenskou základní službu s ohledem na jeho náboženské přesvědčení, které mělo 
trvalý charakter. Pokud byl obviněný H. S.  uznán vinným trestným činem 
vyhýbání se výkonu služební povinnosti podle § 270 odst. 1 písm. b) zák. č. 
86/1950 Sb. rozsudkem bývalého Vojenského obvodového soudu v Litoměřicích ze 
dne 28. 9. 1961, sp. zn. 1 T 48/61, byl tímto rozsudkem a v řízení, které mu 
předcházelo, porušen v neprospěch obviněného zákon v ustanoveních § 6 písm. e) 
zák. č. 64/1956 Sb. a § 270 odst. 1 písm. b) zák. č. 86/1950 Sb.

Trestní řád účinný v době rozhodování bývalého Vojenského obvodového soudu v 
Litoměřicích v roce 1961 a v § 6 písm. e) zák. č. 64/1956 Sb. stanovil, že 
nelze trestní stíhání zahájit a bylo-li již zahájeno, nelze v něm pokračovat a 
musí být zastaveno proti tomu, proti němuž dřívější trestní stíhání pro týž 
skutek skončilo pravomocným rozsudkem nebo bylo soudem nebo prokurátorem 
zastaveno, pokud nebyla povolena obnova (zásada „ne bis in idem“).

Skutečnost, že se v daném případě jedná o týž skutek, vyplývá z rozhodnutí 
Ústavního soudu České republiky, který byl vyjádřen v jeho nálezu sp. zn. IV ÚS 
81/95. Ústavní soud zde vyslovil názor, že úmysl pachatele vyhnout se vojenské 
službě trvale je nepřijatelné vykládat tak, že jde vlastně o dočasnost či 
krátkodobost. V případě pachatele, který při dalším předvolání setrvává na své 
dříve projevené vůli službu nenastoupit, jde o stejné jednání i stejný 
následek, tedy totožný a nikoli o nový skutek. Tato totožnost nemůže být 
narušena okolnostmi, které skutek individualizují, např. povolání k výkonu 
vojenské služby v jiné době nebo do jiného místa. Podle názoru senátu 
Nejvyššího soudu lze zmíněný právní výklad aplikovat i v případě skutku 
spočívajícího v odmítnutí plnit vojenské povinnosti, pro který byl obviněný H. 
S.  napadeným rozsudkem odsouzen.

V souvislosti s podanou stížností pro porušení zákona je nutno uvést i nález 
Ústavního soudu České republiky ze dne 7. 10. 1998, sp. zn. II ÚS 285/97, kde 
byl hodnocen soulad právních předpisů, týkajících se povinnosti občana 
vykonávat vojenskou službu s náboženskou svobodou zaručenou čl. 16 odst. 1 
Ústavy Československé republiky ze dne 9. 5. 1948, jakož i s odpovídajícími 
mezinárodními dokumenty, a dovodil, že tehdejší zákonná úprava nezajišťovala 
uplatnění tohoto ústavního práva. S ohledem na čl. 18 Všeobecné deklarace 
lidských práv ze dne 10. 12. 1948, lze podle shora vyjádřeného názoru Ústavního 
soudu konstatovat, že obviněný H. S.  neměl být uznán vinným uvedeným trestným 
činem, neboť pouze realizoval své právo svobody vyznání a svědomí, které mu 
bylo v daném případě zaručeno Ústavou ČSSR z roku 1960. Navíc bývalý Vojenský 
obvodový soud rozhodl i v rozporu s výše vyjádřenou zásadou „ne bis in idem“, 
když obviněného uznal vinným trestným činem pro týž skutek, pro který již byl 
odsouzen rozsudkem bývalého Nižšího vojenského soudu v Brně ze dne 7. 12. 1954, 
sp. zn. T 51/54.

Podle § 1 odst. 1 zák. č. 119/1990 Sb., o soudní rehabilitaci, ve znění 
pozdějších předpisů platí, že účelem tohoto zákona je mimo jiné zrušit 
odsuzující soudní rozhodnutí za činy, které v rozporu s principy demokratické 
společnosti respektující občanská politická práva a svobody zaručené Ústavou a 
vyjádřené v mezinárodních dokumentech a mezinárodních právních normách 
označoval zákon za trestné.

Podle § 1 odst. 2 téhož zákona platí, že činy, které směřovaly k uplatnění práv 
a svobod občanů zaručených Ústavou a vyhlášených ve Všeobecné deklaraci 
lidských práv a v navazujících mezinárodních paktech o občanských a politických 
právech, byly československými trestními zákony prohlášeny za trestné v rozporu 
s mezinárodním právem a mezinárodnímu právu odporovalo také jejich trestní 
stíhání a trestání.

Vzhledem k uvedeným skutečnostem Nejvyšší soud podle § 268 odst. 2 tr. ř. 
vyslovil, že rozsudkem bývalého Vojenského obvodového soudu v Litoměřicích ze 
dne 28. 9. 1961, sp. zn. 1 T 48/61, byl v neprospěch obviněného H. S.  porušen 
zákon v ustanoveních uvedených ve výroku tohoto rozsudku. V této souvislosti 
nutno konstatovat, že ve stížnosti pro porušení zákona bylo mylně navrhováno 
vyslovit porušení zákona v příslušných ustanoveních zák. č. 141/1961 Sb., neboť 
tento zákon upravující trestní řízení vstoupil v účinnost až dne 1. 1. 1962. 
Dále Nejvyšší soud podle § 269 odst. 2 tr. ř. napadený rozsudek zrušil. 
Současně zrušil všechna další rozhodnutí na zrušený rozsudek obsahově 
navazující, pokud vzhledem ke změně, k níž došlo zrušením, pozbyla podkladu. 
Protože skutkový stav byl v napadeném rozsudku správně zjištěn, tak Nejvyšší 
soud mohl podle § 271 odst. 1 tr. ř. učinit ve věci vlastní rozhodnutí. Podle § 
11 odst. 1 písm. f) tr. ř. zastavil trestní stíhání obviněného H. S.  pro výše 
popsaný skutek, neboť dřívější stíhání jmenovaného pro týž skutek skončilo 
pravomocným rozsudkem soudu a nebylo v předepsaném řízení zrušeno. V této 
souvislosti nutno uvést, že rozhodnout podle § 226 písm. b) tr. ř., o zproštění 
obviněného obžaloby, jak navrhoval jeho obhájce, nebylo podle názoru senátu 
Nejvyššího soudu v tomto řízení možné, neboť by to znamenalo rozhodnout i o té 
části jednoho skutku, popsaného ve výroku o vině v rozsudku bývalého Nižšího 
vojenského soudu v Brně ze dne 7. 12. 1954, sp. zn. T 51/54. Vůči tomuto 
rozsudku stížnost pro porušení zákona podána nebyla. Proto nemohl být Nejvyšším 
soudem v tomto řízení přezkoumáván (§ 267 tr. ř.) a nebylo možné zasahovat do 
jeho dosud pravomocného výroku o vině.

Poučení: Proti tomuto rozsudku není stížnost pro porušení zákona přípustná.

sp. zn.: 5 Tz 19/2001

ČESKÁ   REPUBLIKA

R O Z S U D E K 

J M É N E M   R E P U B L I K Y

Nejvyšší soud České republiky projednal ve veřejném zasedání konaném dne 21. 
srpna 2001 v senátě složeném z předsedy JUDr. Jiřího Horáka a soudců JUDr. 
Zdeňka Sováka a JUDr. Jindřicha Urbánka stížnost pro porušení zákona, kterou 
podal ministr spravedlnosti ve prospěch obviněného H. S., proti rozsudku 
bývalého Vojenského obvodového soudu v Litoměřicích ze dne 28. 9. 1961, sp. zn. 
1 T 48/61, a rozhodl podle § 268 odst. 2, § 269 odst. 2 a § 270 odst. 1 tr. 
ř.   t a k t o :

Rozsudkem bývalého Vojenského obvodového soudu v Litoměřicích ze dne 28. 9. 
1961, sp. zn. 1 T 48/61, a v řízení, které mu předcházelo,  b y l  v neprospěch 
obviněného H. S.   p o r u š e n   z á k o n   v ustanoveních § 6 písm. e) zák. 
č. 64/1956 Sb., § 270 odst. 1 písm. b) zák. č. 86/1950 Sb., a to i z důvodů 
uvedených v § 1 zák. č. 119/1990 Sb., o soudní rehabilitaci, ve znění 
pozdějších předpisů.

Tento rozsudek se  z r u š u j e . Současně se zrušují všechna další rozhodnutí 
na zrušený rozsudek obsahově navazující, pokud vzhledem ke změně, k níž došlo 
zrušením, pozbyla podkladu.

Podle § 11 odst. 1 písm. f) tr. ř. se  z a s t a v u j e  trestní stíhání 
obviněného H. S.  pro skutek, že 

dne 1. září 1961 u vojenského útvaru  L. odmítl vykonávat vojenskou službu s 
tím, že jeho náboženské přesvědčení mu to nedovoluje, v čemž obžaloba 
spatřovala trestný čin vyhýbání se služební povinnosti podle § 270 odst. 1 
písm. b) zák. č. 86/1950 Sb.,

protože dřívější stíhání obviněného pro týž skutek skončilo pravomocným 
rozsudkem soudu a toto rozhodnutí nebylo v předepsaném řízení zrušeno.

Odůvodnění:

Rozsudkem bývalého Vojenského obvodového soudu v Litoměřicích ze dne 28. 9. 
1961, sp. zn. 1 T 48/61, byl obviněný H. S.  uznán vinným trestným činem 
vyhýbání se služební povinnosti podle § 270 odst. 1 písm. b) zák. č. 86/1950 
Sb., protože dne 1. 9. 1961 u vojenského útvaru  L. odmítl vykonávat vojenskou 
základní službu s tím, že jeho náboženské přesvědčení mu to nedovoluje. Zato 
byl odsouzen k trestu odnětí svobody v trvání čtyři a půl roku a ke ztrátě 
čestných práv občanských po dobu výkonu trestu odnětí svobody. Rozsudek nabyl 
právní moci dne 21. 10. 1961.

Proti tomuto rozsudku podal ministr spravedlnosti ve prospěch obviněného H. S.  
stížnost pro porušení zákona. V písemném zdůvodnění mimořádného opravného 
prostředku ministr spravedlnosti poukazuje na ustanovení § 11 odst. 1 písm. f), 
§ 2 odst. 6 zák. č. 141/1961 Sb. a § 270 odst. 1 písm. b) zák. č. 140/1961 Sb. 
Zdůrazňuje, že se těmito ustanoveními bývalý Vojenský obvodový soud v 
Litoměřicích neřídil. Pominul, že rozsudkem bývalého Nižšího vojenského soudu v 
Brně ze dne 7. 12. 1954, sp. zn. T 51/54, byl obviněný (v rozhodnutí označený 
jako H. Š.) uznán vinným trestným činem vyhýbání se služební povinnosti podle § 
270 odst. 1 písm. b) zák. č. 86/1950 Sb., jehož se měl dopustit tím, že dne 30. 
10. 1954 po nástupu vojenské základní služby u svého útvaru v K. odmítl obléci 
si vojenský stejnokroj a konati služební povinnosti a odvolával se přitom na 
to, že mu to nedovoluje jeho náboženské přesvědčení, protože je Svědkem 
Jehovovým. V obou uvedených trestních věcech dával obviněný najevo úmysl z 
náboženských důvodů trvale se vyhnout výkonu vojenské služby. Šlo tedy o jeden 
skutek a proto jednání obviněného ze dne 1. 9. 1961 nelze považovat za nový 
trestný čin. V závěru stížnosti pro porušení zákona ministr spravedlnosti 
navrhl, aby Nejvyšší soud podle § 268 odst. 2 tr. ř. vyslovil, že rozsudkem 
bývalého Vojenského obvodového soudu v Litoměřicích ze dne 28. 9. 1961, sp. zn. 
1 T 48/61, byl v neprospěch obviněného H. S.  porušen zákon v ustanoveních § 11 
odst. 1 písm. f) a § 2 odst. 6 zák. č. 141/1961 Sb. Dále aby podle § 269 odst. 
2 tr. ř. uvedený rozsudek zrušil a poté, aby postupoval podle § 271 odst. 1 tr. 
ř.

Nejvyšší soud přezkoumal podle § 267 odst. 1 tr. ř. na podkladě stížnosti pro 
porušení zákona správnost všech výroků napadeného rozsudku, jakož i správnost 
řízení, které mu předcházelo, a shledal, že zákon porušen byl.

Předně je nutno poukázat na skutečnost, že ze zpráv Vojenského ústředního 
archivu v Praze, založených ve spise bývalého Vojenského obvodového soudu v 
Brně sp. zn. 1 Rtv 4/92 vyplývá, že trestní spisy obviněného H. S.  vedené u 
bývalého Vojenského obvodového soudu v Litoměřicích pod sp. zn. 1 T 48/61 a u 
bývalého Nižšího vojenského soudu v Brně pod sp. zn. T 51/54 se nedochovaly, 
neboť byly v minulosti skartovány. Proto mohl Nejvyšší soud při rozhodování 
vycházet jen z existujících rozsudků, týkajících se uvedených dvou trestních 
věcí. Z těchto důvodů nemohl plně realizovat zákonem stanovený revizní princip 
přezkumné povinnosti. Zjištěné vady jsou však tak zjevné, že ve věci lze 
vyslovit porušení zákona a učinit nové rozhodnutí.

Z rozsudku bývalého Nižšího vojenského soudu v Brně ze dne 7. 12. 1954, sp. zn. 
T 51/54, vyplývá, že jím byl obviněný H. S., spolu s dalšími pěti obviněnými, 
uznán vinným trestným činem vyhýbání se služební povinnosti podle § 270 odst. 1 
písm. b) zák. č. 86/1950 Sb., protože dne 30. 10. 1954 po nástupu vojenské 
základní služby u svého útvaru v Karviné odmítli obléci si vojenský stejnokroj 
a konati služební povinnosti a odvolávali se přitom na to, že jim to nedovoluje 
jejich náboženské přesvědčení, protože jsou Svědky Jehovovými. Zato byl 
obviněný odsouzen k trestu odnětí svobody v trvání třiceti měsíců nepodmíněně a 
ke ztrátě čestných práv občanských v trvání tří roků. Rozsudek nabyl právní 
moci dne 7. 12. 1954.

Z odůvodnění tohoto rozsudku je zřejmé, že v říjnu 1954 byl obviněnému H. S. 
doručen povolávací rozkaz k nástupu vojenské základní služby. Tuto službu sice 
řádně nastoupil, ale ihned po nástupu u vojenského útvaru dne 30. 10. 1954 
jednal způsobem, jak bylo ve výroku rozsudku uvedeno. Obviněný se k jednání, 
které mu bylo kladeno za vinu, doznal. Hájil se tím, že jako Svědek Jehovův 
nemůže plnit povinnosti, uložené mu zákony, pokud je jejich plnění v rozporu s 
jeho náboženským přesvědčením. Při charakteristice osoby obviněného poukázal 
soud v odůvodnění rozsudku také nato, že se obviněný stal Svědkem Jehovovým až 
v roce 1954. Od této doby se stýkal s celou řadou Svědků Jehovových, s nimi 
diskutoval o jednotlivých statích bible a tak dospěl k závěru, že nemůže konat 
vojenskou službu. Jinak jeho osobu a dosavadní způsob života hodnotil soud 
příznivě.

Také z odůvodnění existujícího rozsudku bývalého Vojenského obvodového soudu v 
Litoměřicích ze dne 28. 9. 1961, sp. zn. 1 T 48/61, je zřejmé, že obviněný H. 
S.  odmítl vykonávat vojenskou základní službu z důvodu náboženského 
přesvědčení - Svědek Jehovův. Obviněný toto jednání plně doznal. U hlavního 
líčení uvedl, že ve výkonu služby mu brání výčitky svědomí, v důsledku svého 
náboženského přesvědčení. Jménem obviněného žádala jeho manželka u Okresní 
vojenské správy v Karlových Varech, aby místo vojenské služby mu bylo povoleno 
uzavřít pracovní závazek do hlubinných dolů na dobu deseti let. Přestože jiným 
to bylo povoleno, tak obviněnému nikoli, v čemž podle soudu spatřoval 
schválnost vůči své osobě. Obhajobu obviněného vyhodnotil soud jako nedůvodnou. 
V této souvislosti poukázal na jeho zdravotní stav a věk, v důsledku čehož by 
nemohl uzavřít pracovní závazek do dolů, a to místo výkonu celé vojenské 
základní služby. Bývalý vojenský obvodový soud při hodnocení stupně společenské 
nebezpečnosti vzal v úvahu i odsouzení obviněného pro skutek stejného druhu v 
roce 1954.

Trestného činu vyhýbání se služební povinnosti podle § 270 odst. 1 písm. b) 
zák. č. 86/1950 Sb. se dopustil ten, kdo se úmyslně vyhnul plnění služební 
povinnosti nebo služebního úkolu tím, že padělal listinu, předstíral nemoc, 
použil jiného úskoku nebo se odvolával na náboženské nebo jiné přesvědčení. Za 
uvedené jednání bylo možné pachateli uložit trest odnětí svobody až na pět let.

Z odůvodnění konstatovaných rozsudků je zřejmé, že obviněný v obou případech 
(30. 10. 1954 a 1. 9. 1961) nastoupil výkon vojenské základní služby, avšak 
projevil úmysl neplnit služební povinnosti s tím, že se to příčí jeho 
náboženskému vyznání.

V daném případě nebylo pochybností o trvalém úmyslu obviněného neabsolvovat 
vojenskou základní službu s ohledem na jeho náboženské přesvědčení, které mělo 
trvalý charakter. Pokud byl obviněný H. S.  uznán vinným trestným činem 
vyhýbání se výkonu služební povinnosti podle § 270 odst. 1 písm. b) zák. č. 
86/1950 Sb. rozsudkem bývalého Vojenského obvodového soudu v Litoměřicích ze 
dne 28. 9. 1961, sp. zn. 1 T 48/61, byl tímto rozsudkem a v řízení, které mu 
předcházelo, porušen v neprospěch obviněného zákon v ustanoveních § 6 písm. e) 
zák. č. 64/1956 Sb. a § 270 odst. 1 písm. b) zák. č. 86/1950 Sb.

Trestní řád účinný v době rozhodování bývalého Vojenského obvodového soudu v 
Litoměřicích v roce 1961 a v § 6 písm. e) zák. č. 64/1956 Sb. stanovil, že 
nelze trestní stíhání zahájit a bylo-li již zahájeno, nelze v něm pokračovat a 
musí být zastaveno proti tomu, proti němuž dřívější trestní stíhání pro týž 
skutek skončilo pravomocným rozsudkem nebo bylo soudem nebo prokurátorem 
zastaveno, pokud nebyla povolena obnova (zásada „ne bis in idem“).

Skutečnost, že se v daném případě jedná o týž skutek, vyplývá z rozhodnutí 
Ústavního soudu České republiky, který byl vyjádřen v jeho nálezu sp. zn. IV ÚS 
81/95. Ústavní soud zde vyslovil názor, že úmysl pachatele vyhnout se vojenské 
službě trvale je nepřijatelné vykládat tak, že jde vlastně o dočasnost či 
krátkodobost. V případě pachatele, který při dalším předvolání setrvává na své 
dříve projevené vůli službu nenastoupit, jde o stejné jednání i stejný 
následek, tedy totožný a nikoli o nový skutek. Tato totožnost nemůže být 
narušena okolnostmi, které skutek individualizují, např. povolání k výkonu 
vojenské služby v jiné době nebo do jiného místa. Podle názoru senátu 
Nejvyššího soudu lze zmíněný právní výklad aplikovat i v případě skutku 
spočívajícího v odmítnutí plnit vojenské povinnosti, pro který byl obviněný H. 
S.  napadeným rozsudkem odsouzen.

V souvislosti s podanou stížností pro porušení zákona je nutno uvést i nález 
Ústavního soudu České republiky ze dne 7. 10. 1998, sp. zn. II ÚS 285/97, kde 
byl hodnocen soulad právních předpisů, týkajících se povinnosti občana 
vykonávat vojenskou službu s náboženskou svobodou zaručenou čl. 16 odst. 1 
Ústavy Československé republiky ze dne 9. 5. 1948, jakož i s odpovídajícími 
mezinárodními dokumenty, a dovodil, že tehdejší zákonná úprava nezajišťovala 
uplatnění tohoto ústavního práva. S ohledem na čl. 18 Všeobecné deklarace 
lidských práv ze dne 10. 12. 1948, lze podle shora vyjádřeného názoru Ústavního 
soudu konstatovat, že obviněný H. S.  neměl být uznán vinným uvedeným trestným 
činem, neboť pouze realizoval své právo svobody vyznání a svědomí, které mu 
bylo v daném případě zaručeno Ústavou ČSSR z roku 1960. Navíc bývalý Vojenský 
obvodový soud rozhodl i v rozporu s výše vyjádřenou zásadou „ne bis in idem“, 
když obviněného uznal vinným trestným činem pro týž skutek, pro který již byl 
odsouzen rozsudkem bývalého Nižšího vojenského soudu v Brně ze dne 7. 12. 1954, 
sp. zn. T 51/54.

Podle § 1 odst. 1 zák. č. 119/1990 Sb., o soudní rehabilitaci, ve znění 
pozdějších předpisů platí, že účelem tohoto zákona je mimo jiné zrušit 
odsuzující soudní rozhodnutí za činy, které v rozporu s principy demokratické 
společnosti respektující občanská politická práva a svobody zaručené Ústavou a 
vyjádřené v mezinárodních dokumentech a mezinárodních právních normách 
označoval zákon za trestné.

Podle § 1 odst. 2 téhož zákona platí, že činy, které směřovaly k uplatnění práv 
a svobod občanů zaručených Ústavou a vyhlášených ve Všeobecné deklaraci 
lidských práv a v navazujících mezinárodních paktech o občanských a politických 
právech, byly československými trestními zákony prohlášeny za trestné v rozporu 
s mezinárodním právem a mezinárodnímu právu odporovalo také jejich trestní 
stíhání a trestání.

Vzhledem k uvedeným skutečnostem Nejvyšší soud podle § 268 odst. 2 tr. ř. 
vyslovil, že rozsudkem bývalého Vojenského obvodového soudu v Litoměřicích ze 
dne 28. 9. 1961, sp. zn. 1 T 48/61, byl v neprospěch obviněného H. S.  porušen 
zákon v ustanoveních uvedených ve výroku tohoto rozsudku. V této souvislosti 
nutno konstatovat, že ve stížnosti pro porušení zákona bylo mylně navrhováno 
vyslovit porušení zákona v příslušných ustanoveních zák. č. 141/1961 Sb., neboť 
tento zákon upravující trestní řízení vstoupil v účinnost až dne 1. 1. 1962. 
Dále Nejvyšší soud podle § 269 odst. 2 tr. ř. napadený rozsudek zrušil. 
Současně zrušil všechna další rozhodnutí na zrušený rozsudek obsahově 
navazující, pokud vzhledem ke změně, k níž došlo zrušením, pozbyla podkladu. 
Protože skutkový stav byl v napadeném rozsudku správně zjištěn, tak Nejvyšší 
soud mohl podle § 271 odst. 1 tr. ř. učinit ve věci vlastní rozhodnutí. Podle § 
11 odst. 1 písm. f) tr. ř. zastavil trestní stíhání obviněného H. S.  pro výše 
popsaný skutek, neboť dřívější stíhání jmenovaného pro týž skutek skončilo 
pravomocným rozsudkem soudu a nebylo v předepsaném řízení zrušeno. V této 
souvislosti nutno uvést, že rozhodnout podle § 226 písm. b) tr. ř., o zproštění 
obviněného obžaloby, jak navrhoval jeho obhájce, nebylo podle názoru senátu 
Nejvyššího soudu v tomto řízení možné, neboť by to znamenalo rozhodnout i o té 
části jednoho skutku, popsaného ve výroku o vině v rozsudku bývalého Nižšího 
vojenského soudu v Brně ze dne 7. 12. 1954, sp. zn. T 51/54. Vůči tomuto 
rozsudku stížnost pro porušení zákona podána nebyla. Proto nemohl být Nejvyšším 
soudem v tomto řízení přezkoumáván (§ 267 tr. ř.) a nebylo možné zasahovat do 
jeho dosud pravomocného výroku o vině.

Poučení: Proti tomuto rozsudku není stížnost pro porušení zákona přípustná.

V Brně dne 21. srpna 2001

Předseda senátu:

JUDr. Jiří  H o r á k 
