Soud: Nejvyšší soud

Spisová značka: 3 Tz 279/2001

Datum rozhodnutí: 11.12.2001

Typ rozhodnutí: Rozsudek




3 Tz 279/2001

U S N E S E N Í

Nejvyšší soud České republiky rozhodl předsedou senátu  dne 11. prosince 2001 
v  řízení o stížnosti pro porušení zákona, kterou podal ministr spravedlnosti 
České republiky v neprospěch obviněného J. R.  proti rozsudku Vrchního soudu v 
Praze ze dne 16. 5. 2001, sp. zn.  8 To 42/01, jako soudu odvolacího v trestní 
věci vedené u Městského soudu v Praze pod  sp. zn. 4 T 31/2000,  t a k t o :

Podle § 266  odst. 6  věta druhá  tr. ř. se zpětvzetí stížnosti pro porušení 
zákona bere na vědomí.

O d ů v o d n ě n í :

	Ministr spravedlnosti České republiky  podal podle  § 266 odst. 1  tr. 
ř.  pod sp. zn. 1354/2001-OOD-SPZ u Nejvyššího soudu České republiky  (dále jen 
Nejvyšší soud) v neprospěch obviněného J. R. stížnost pro porušení zákona proti 
rozsudku Vrchního soudu v Praze ze dne 16. 5. 2001, sp. zn. 8 To 42/01, který 
rozhodoval jako soud odvolací v trestní věci vedené u Městského soudu v Praze 
pod sp. zn.  4 T 31/2000. Tato stížnost pro porušení zákona byla podána dne 19. 
10. 2001 a u  Nejvyššího soudu je vedena  pod  sp. zn. 3 Tz 279/2001.  Podle 
rozvrhu práce byla k   projednání a rozhodnutí přidělena senátu vedenému 
předsedou senátu JUDr. Eduardem Teschlerem. 

	Ještě dříve, než bylo o tomto mimořádném opravném prostředku 
rozhodováno Nejvyšším soudem (tj. před nařízením veřejného či neveřejného 
zasedání příslušného senátu), jej ministr spravedlnosti vzal zpět svým přípisem 
doručeným Nejvyššímu soudu dne 7. 12. 2001.

	Z ustanovení  § 266  odst. 6  tr. ř. vyplývá, že ministr spravedlnosti 
může vzít zpět stížnost pro porušení zákona, kterou podal, a to až do doby, než 
se soud rozhodující o stížnosti pro porušení zákona odebere k závěrečné poradě, 
přičemž zpětvzetí stížnosti vezme usnesením na vědomí předseda senátu tohoto 
soudu. 

	Předseda senátu Nejvyššího soudu proto ve věci rozhodl podle  § 266 
odst. 6  věta druhá  tr. ř. tak, jak je uvedeno ve výroku tohoto usnesení. 

Poučení: Proti tomuto usnesení není stížnost přípustná. 

V Brně dne 11. prosince 2001

	       Předseda senátu:   JUDr. Eduard Teschler   
