Soud: Nejvyšší soud

Spisová značka: 30 Cdo 4561/2007

Typ rozhodnutí: Rozsudek


Dotčené předpisy: § 164 o. s. ř.

Kategorie rozhodnutí: E




	       								 
30 Cdo 4561/2007


U S N E S E N Í


Nejvyšší soud České republiky rozhodl předsedou senátu JUDr. Pavlem Pavlíkem v 
právní věci žalobců a) Ing. M. Š., a b) D. F., obou zastoupených Mgr.Ing. Jiřím 
Hrušem, advokátem se sídlem v Roztokách u Prahy, Masarykova 750, proti žalované 
V. Š., zastoupené Mgr. Lenkou Lobovskou, advokátkou se sídlem v Plzni, 
Kopeckého sady 15, o zaplacení částky 72.000,- Kč s příslušenstvím, vedené u 
Okresního soudu v Karlových Varech pod sp. zn. 41 C 280/2006, o dovolání 
žalované proti rozsudku Krajského soudu v Plzni ze dne 16. července 2007, č.j. 
12 Co 300/2007-99, takto:
  
Výrok II. rozsudku Nejvyššího soudu České republiky ze dne 14. října 2009,  
č.j. 30 Cdo 4561/2007-112, se opravuje tak, že v něm uvedené slovo „usnesení“ 
se nahrazuje slovem „rozsudku“.

O d ů v o d n ě n í:

Nejvyšší soud České republiky  rozhodl rozsudkem ze dne 14. října 2009, č.j. 30 
Cdo 4561/2007- 112, tak, že:
„I. Dovolání žalované pokud směřuje proti výroku I. rozsudku odvolacího soudu 
se odmítá; jinak se toto dovolání zamítá.
II. Žalovaná je povinna zaplatit žalobcům na náhradě nákladů dovolacího řízení 
částku 15.471,19 Kč do tří dnů od právní moci tohoto usnesení k rukám Mgr.Ing. 
Jiřího Hruše, advokáta se sídlem v Roztokách u Prahy, Masarykova 750“.
Jak vyplývá z výroku II., bylo v něm nedopatřením uvedeno místo slova 
„rozsudek“ slovo „usnesení“. Uvedená nesprávnost byla proto podle ustanovení § 
164 občanského soudního řádu opravena.
Proti tomuto usnesení není přípustný opravný prostředek.

V Brně 22. dubna 2010

									JUDr. 
Pavel    P a v l í k 
											        						        
předseda senátu

