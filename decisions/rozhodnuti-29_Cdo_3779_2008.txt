Soud: Nejvyšší soud

Spisová značka: 29 Cdo 3779/2008

Typ rozhodnutí: Rozsudek




29 Cdo 3779/2008 

U S N E S E N Í

Nejvyšší soud České republiky rozhodl v senátu složeném z předsedkyně JUDr. 
Ivany Štenglové a soudců JUDr. Petra Gemmela a Mgr. Jiřího Zavázala v právní 
věci žalobce V. V., , zastoupeného Mgr. V. U., advokátkou, , proti žalovanému 
M. M., , zastoupenému JUDr. J. N., advokátem, , o námitkách proti směnečnému 
platebnímu rozkazu, vedené u Městského soudu v Praze pod sp. zn. 7 Cm 94/2007, 
o dovolání žalovaného proti rozsudku Vrchního soudu v Praze ze dne  14. května 
2008, č. j. 9 Cmo 148/2008 – 131, takto:

Vykonatelnost rozsudku Vrchního soudu v Praze ze dne 14. května 2008,č. j. 9 
Cmo 148/2008 – 131,  se odkládá do rozhodnutí o dovolání podaném žalovaným v 
této věci.

 O d ů v o d n ě n í:

Podle § 243 občanského soudního řádu (dále jen „o. s. ř.“) může dovolací soud 
před rozhodnutím o dovolání odložit vykonatelnost napadeného rozhodnutí. 
Žalovaný dovolacímu soudu odklad vykonatelnosti navrhl v dovolání ze dne 2. 
července 2008, doručeném Městskému soudu v Praze dne 4. července 2008 a 
dovolací soud dospěl k závěru, že jeho požadavek je důvodný. Proto do doby, než 
bude rozhodnuto o dovolání, odložil vykonatelnost shora uvedeného rozhodnutí.

Odklad vykonatelnosti povolený tímto usnesením má za následek, že provedení 
výkonu rozhodnutí nařízeného podle napadeného rozsudku musí být v dotčené části 
odloženo (§ 266 odst. 2 o. s. ř.); nebyl-li dosud výkon rozhodnutí nařízen, 
musí být provedení výkonu rozhodnutí odloženo ihned po jeho nařízení.

Proti tomuto rozhodnutí není přípustný opravný prostředek.    

V Brně dne 16. dubna 2009

JUDr. Ivana  Š t e n g l o v á 

předsedkyně senátu
