Soud: Nejvyšší soud

Spisová značka: 30 Cdo 4420/2015

Datum rozhodnutí: 01.03.2016

Typ rozhodnutí: ROZSUDEK


Heslo: Odpovědnost státu za škodu, Vady podání, Vady řízení

Dotčené předpisy: § 13 odst. 1 předpisu č. 82/1998Sb. ve znění od 27.04.2006, § 241a odst. 2 o. s. ř. ve znění od 01.01.2013, § 242 odst. 3 o. s. ř. ve znění od 01.01.2013

Kategorie rozhodnutí: C




	30 Cdo 4420/2015




ČESKÁ REPUBLIKA 
ROZSUDEK
JMÉNEM REPUBLIKY

Nejvyšší soud České republiky rozhodl v senátě složeném z předsedy JUDr. 
Františka Ištvánka a soudců Mgr. Víta Bičáka a JUDr. Pavla Simona v právní věci 
žalobce A. D., zastoupeného JUDr. Josefem Vrabcem, advokátem, se sídlem v 
Dobřichovicích, Jiráskova 378, proti žalované České republice – Ministerstvu 
spravedlnosti, se sídlem v Praze 2, Vyšehradská 424/16, o 2 452 716,- Kč, 
vedené u Okresního soudu Plzeň – město pod sp. zn. 14 C 196/2012, o dovolání 
žalobce a žalované proti rozsudku Krajského soudu v Plzni ze dne 20. 5. 2015, 
č. j. 12 Co 144/2015 – 180, takto:

I.	Rozsudek Krajského soudu v Plzni ze dne 20. 5. 2015, č. j. 12 Co 
144/2015 – 180, se ve výroku I., pokud jím byl potvrzen ve výroku I. rozsudek 
soudu prvního stupně, jakož i v nákladových výrocích II. a III. zrušuje a věc 
se v tomto rozsahu vrací Krajskému soudu v Plzni k dalšímu řízení.
II.	Dovolání žalobce do výroku I. rozsudku Krajského soudu v Plzni ze 
dne 20. 5. 2015, č. j. 12 Co 144/2015 – 180, pokud jím byl potvrzen ve výroku 
III. rozsudek soudu prvního stupně, se odmítá.

Odůvodnění:

Předmětem řízení bylo zaplacení náhrady škody, která měla žalobci vzniknout v 
důsledku nedůvodných průtahů v řízení vedeném u Krajského soudu v Plzni pod sp. 
zn. 53 Sm 356/2005, když neúměrná délka řízení zapříčinila, že nárok žalobce se 
stal nevymahatelným, neboť kdyby námitkové řízení skončilo v přiměřené době, 
mohl žalobce dosáhnout uspokojení svého nároku z plnění, které jeho dlužník 
získal od společnosti DELCIS ČR, a. s. 

Napadeným rozsudkem odvolací soud k odvolání obou stran ve věci samé (výrokem 
I.) potvrdil rozsudek soudu prvního stupně, který výrokem I. žalované uložil 
povinnost zaplatit žalobci částku 1 868 893,62 Kč a výrokem III. zamítl žalobu 
co do částky 583 809,38 Kč. Současně odvolací soud (výrokem II.) změnil co do 
výše náhrady výrok o náhradě nákladů řízení před soudem prvního stupně a 
(výrokem III.) rozhodl, že žádný z účastníků nemá právo na náhradu nákladů 
odvolacího řízení. 

Odvolací soud ve shodě se soudem prvního stupně dospěl k závěru, že v 
posuzovaném řízení došlo k nedůvodným průtahům v řízení. Odvolací soud odkázal 
na skutková zjištění soudu prvního stupně, s nimiž se ztotožnil. Stejně tak se 
ztotožnil se závěrem, že žalobce mohl dosáhnout uspokojení své pohledávky pouze 
v době, kdy jeho dlužníkovi na základě výsledku rozhodčího řízení plnila 
společnost DELCIS ČR, a. s., neboť tehdy pověřený soudní exekutor o tomto 
řízení věděl (exekuce byla nejprve vedena na základě nesprávně vyznačené 
doložky právní moci na směnečném platebním rozkaze) a mohl vydat exekuční 
příkaz k provedení exekuce přikázáním této pohledávky povinného vůči 
společnosti DELCIS ČR, a. s. Ze skutkových zjištění soudu prvního stupně 
nevyplývá, kdy byl vydán rozhodčí nález vůči společnosti DELCIS ČR, a. s. Na 
účet dlužníka žalobce byla platba ve výši 1 757 534,75 Kč připsána dne 24. 1. 
2008, dlužník si ji v plné výši vybral v hotovosti dne 29. 1. 2008 a téhož dne 
účet zrušil. Na jiný účet dlužníka byla dne 26. 2. 2008 od společnosti DELCIS 
ČR, a. s., připsána platba v částce 75 358,87 Kč a dne 4. 3. 2008 částka 36 
000,- Kč, rovněž tyto částky dlužník vybral. Na základě exekučního příkazu ze 
dne 21. 8. 2008 bylo ve prospěch exekuce vyplaceno 160,- Kč. Ve prospěch účtu 
dlužníka žalobce tak byly připsány platby v celkové částce 1 868 893,62 Kč, s 
nimiž dlužník fakticky volně disponoval. V důsledku objektivně zjištěných 
průtahů v nalézacím řízení mohla být exekuce (zákonně) nařízena až v roce 2011, 
kdy pověřený soudní exekutor již žádný postižitelný majetek povinného 
nezjistil, a exekuce byla zastavena. Podle soudu prvního stupně, přičemž 
odvolací soud se od jeho závěrů nijak neodchýlil, „ze spisu Krajského soudu v 
Plzni vyplývá, že v řízení objektivně došlo k nedůvodným průtahům a délka 
řízení byla též výrazně poznamenána nedostatečnou přípravou, nekoncentrovaným 
postupem a prováděním nadbytečných úkonů a dokazování, které ve výsledku nebylo 
podkladem pro rozhodnutí. Z důvodu průtahů v řízení byl žalobce ostatně již 
odškodněn vyplacením peněžního zadostiučinění. Při zohlednění celkového 
průběhu, objektivní náročnosti věci, a dále rozsahu skutečností, které nakonec 
byly podstatné pro rozhodnutí ve věci (z pohledu konečného rozhodnutí byl důkaz 
výslechem svědka R. M. procesně zcela nadbytečný), lze dospět k závěru, že v 
námitkovém řízení mělo být rozhodnuto při jediném jednání a řízení mohlo být 
bez průtahů pravomocně skončeno nejpozději do konce roku 2007, a to včetně 
odvolacího řízení. Za tohoto předpokladu by žalobce mohl ihned dosáhnout 
nařízení exekuce a v rámci exekuce mohl být vydán exekuční příkaz k přikázání 
jiné peněžité pohledávky dlužníka. (…) Je nerozhodné, zda v té době již byl 
dlužník postižen jinými exekucemi, neboť dle údajů banky dlužník uvedené plnění 
přijal bez jakýchkoli omezení a prakticky celou částku vybral v hotovosti 
podstatně dříve, než byl jeden z účtů zatížen exekučním příkazem v jiné věci. 
Žalobce proto, díky informaci o výsledku rozhodčího sporu, disponoval znalostí 
o této pohledávce dlužníka a mohl tak díky tomu dosáhnout uspokojení svého 
nároku přikázáním uvedené pohledávky.“ Odvolací soud po doplnění dokazování 
lustrem exekučních věcí vedených proti dlužníkovi žalobce v této souvislosti 
dále zjistil, že v době od roku 2005 do roku 2010 bylo proti dlužníkovi jako 
povinnému vedeno sedm exekucí pro další částky 11 352,- Kč, 73 895,- Kč a 40 
906,50 Kč. Podle odvolacího soudu byly splněny podmínky § 13 zákona č. 82/1998 
Sb., o odpovědnosti za škodu způsobenou při výkonu veřejné moci rozhodnutím 
nebo nesprávným úředním postupem a o změně zákona České národní rady č. 
358/1992 Sb., o notářích a jejich činnosti (notářský řád) (dále jen „OdpŠk“). 
Odvolací soud se ztotožnil i se závěrem soudu prvního stupně, že ohledně 
zbývající částky již žaloba důvodná není, když podle soudu prvního stupně zde 
není pozitivní zjištění, že by dlužník počátkem roku 2008 disponoval dalším 
postižitelným majetkem. Protože nad rámec částky 1 868 893,62 Kč nelze 
předpokládat, že by pohledávka žalobce byla skutečně vymožena, chybí zde 
příčinná souvislost mezi nesprávný úředním postupem a vznikem škody.

Rozsudek odvolacího soudu napadl žalobce, zastoupený advokátem, včasným 
dovoláním, kterým brojí proti potvrzujícímu výroku napadeného rozsudku v 
rozsahu zamítavého výroku rozsudku soudu prvního stupně, když dovolání považuje 
za přípustné podle § 237 o. s. ř., neboť dovolacím soudem má být vyřešená 
právní otázka posouzena jinak. Žalobce přitom nesouhlasí se závěrem, že je 
možno vycházet pouze z okamžité disponibilní peněžité částky na bankovních 
účtech povinného. Výsledek sporu v rozhodčím řízení byl hrubě zkreslen v 
neprospěch žalobce. Podle žalobce soudy neuvedly důvody, pro které neprovedly 
žalobcem navržené důkazy.

Rozsudek odvolacího soudu v rozsahu potvrzení vyhovujícího výroku rozsudku 
soudu prvního stupně napadla včasným dovoláním i žalovaná, jednající pověřeným 
zaměstnancem s doloženým právnickým vzděláním, která navrhla, aby v tomto 
rozsahu dovolací soud rozsudek odvolacího soudu zrušil a věc mu vrátil k 
dalšímu řízení. Podle žalované je dovolání přípustné podle § 237 o. s. ř., 
neboť se odvolací soud odchýlil od ustálené rozhodovací praxe dovolacího soudu, 
a to v případě svého závěru, že řízení mohlo být bez průtahů pravomocně 
skončeno nejpozději do konce roku 2007. Odvolací soud ohledně nesprávného 
úředního postupu spočívajícího v průtazích odkázal na skutková zjištění soudu 
prvního stupně, s nimiž se ztotožnil. Odvolací soud se podle žalované 
dostatečně nevypořádal s námitkou žalované, že soud prvního stupně neuvádí, v 
jakých konkrétních obdobích shledal průtahy, jak tyto byly dlouhé, a kdy 
konkrétně mělo řízení skončit, když ve shrnutí posuzovaného řízení v závorkách 
pouze uvedl časové úseky mezi jednotlivými úkony, aniž by uvedl, která z těchto 
období považuje za průtahová, tedy za období nečinnosti soudu. Tím se podle 
žalované odvolací soud odchýlil od judikatury Nejvyššího soudu (žalovaná 
odkázala na rozsudek Nejvyššího soudu ze dne 12. 9. 2012, sp. zn. 31 Cdo 
1791/2011, uveřejněný ve Sbírce soudních rozhodnutí a stanovisek pod číslem 
7/2013; rozhodnutí Nejvyššího soudu jsou též dostupná na www.nsoud.cz), podle 
níž v případě škody spočívající ve ztrátě pohledávky nespočívá nesprávný úřední 
postup v nepřiměřené délce řízení jako celku, nýbrž v průtazích v řízení, tj. 
nečinnosti na straně soudu, jakož i od judikatury (žalovaná odkázala na 
usnesení Nejvyššího soudu ze dne 4. 9. 2013, sp. zn. 30 Cdo 1549/2013) ohledně 
odečítání doby průtahů. Z této judikatury podle žalované vyplývá, že v případě 
škody spočívající ve ztrátě pohledávky jako důsledku nepřiměřené délky řízení 
je třeba dobu, ve které řízení mohlo a mělo proběhnout, určit. Bez tohoto 
určení není možné stanovit, ke kterému okamžiku má poškozený vázat svá tvrzení 
o tom, že měl vůči dlužníku pohledávku, jíž mohl reálně vymoci, pokud by řízení 
proběhlo bez průtahů. Přitom se zohledňují jen taková období nečinnosti soudu, 
která neodpovídají běžnému průběhu soudního řízení a péči, jíž je soud povinen 
za účelem rychlé a účinné ochrany práv věci věnovat. Nelze mechanicky odečítat 
jednotlivé dny, které mezi úkony soudu ve věci uběhly. Podle žalované soudy 
nepostupovaly v souladu s uvedenou judikaturou, když není zřejmé, jak dospěly k 
závěru, že bylo možno očekávat skončení řízení koncem roku 2007. Soud prvního 
stupně pouze v závorkách uvádí časové úseky, které uběhly mezi jednotlivými 
úkony, aniž by přesně uvedl, která z těchto období lze zohlednit jako období 
nečinnosti na straně soudu. Nadto ani mechanickým odpočtem součtu těchto období 
nelze dojít k závěru, že řízení mělo skončit nejpozději do konce roku 2007.

Nejvyšší soud obě dovolání projednal podle zákona č. 99/1963 Sb., občanského 
soudního řádu, ve znění účinném od 1. 1. 2013 do 31. 12. 2013 (viz čl. II bod 7 
zákona č. 404/2012 Sb. a čl. II bod 2 zákona č. 293/2013 Sb.), dále jen „o. s. 
ř.“.

Dovolání žalobce dovolací soud podle § 243c odst. 1 o. s. ř. pro vady odmítl.

Podle § 237 o. s. ř. není-li stanoveno jinak, je dovolání přípustné proti 
každému rozhodnutí odvolacího soudu, kterým se odvolací řízení končí, jestliže 
napadené rozhodnutí závisí na vyřešení otázky hmotného nebo procesního práva, 
při jejímž řešení se odvolací soud odchýlil od ustálené rozhodovací praxe 
dovolacího soudu nebo která v rozhodování dovolacího soudu dosud nebyla 
vyřešena nebo je dovolacím soudem rozhodována rozdílně anebo má-li být 
dovolacím soudem vyřešená právní otázka posouzena jinak.

Podle § 241a odst. 2 o. s. ř. v dovolání musí být vedle obecných náležitostí (§ 
42 odst. 4) uvedeno, proti kterému rozhodnutí směřuje, v jakém rozsahu se 
rozhodnutí napadá, vymezení důvodu dovolání, v čem dovolatel spatřuje splnění 
předpokladů přípustnosti dovolání (§ 237 až 238a) a čeho se dovolatel domáhá 
(dovolací návrh).

Žalobce přípustnost dovolání podle § 237 o. s. ř. vymezil tím, že má být 
dovolacím soudem vyřešená právní otázka posouzena jinak. Takové vymezení 
přípustnosti dovolání naznačuje nepochopení jednotlivých předpokladů 
přípustnosti dovolání, neboť předpoklad přípustnosti dovolání spočívající v 
tom, že dovolacím soudem vyřešená právní otázka má být posouzen jinak, míří 
pouze na případ právní otázky vyřešené dovolacím soudem v jeho dosavadní 
rozhodovací praxi, od jejíhož řešení by se měl odklonit (posoudit tuto otázku 
jinak), a to postupem podle § 20 zákona č. 6/2002 Sb., o soudech a soudcích. Má-
li být dovolání přípustné proto, že dovolacím soudem vyřešená právní otázka má 
být posouzena jinak, jde o způsobilé vymezení přípustnosti dovolání ve smyslu § 
241a odst. 2 o. s. ř., jen 
je-li z dovolání zřejmé, od kterého svého řešení otázky hmotného nebo 
procesního práva se má (podle mínění dovolatele) dovolací soud odchýlit (srov. 
usnesení Nejvyššího soudu ze dne 29. 8. 2013, sp. zn. 29 Cdo 2488/2013). 
Dovolatel žádnou takovou judikaturu Nejvyššího soudu neuvedl. Nadto ani 
neformuluje žádnou právní otázku, na jejímž vyřešení mělo napadené rozhodnutí 
záviset. 

	Přípustnost dovolání žalobce nemohou založit ani v dovolání žalobce 
namítané vady řízení týkající se provádění dokazování a skutkových závěrů o 
výši škody, neboť podle § 242 odst. 3 věty druhé o. s. ř. smí dovolací soud k 
vadám řízení přihlédnout pouze tehdy, je li dovolání přípustné (srov. usnesení 
Nejvyššího soudu ze dne 15. 12. 2005, sp. zn. 21 Cdo 496/2005, a usnesení 
Nejvyššího soudu ze dne 17. 12. 2013, sp. zn. 21 Cdo 762/2013). Tento 
předpoklad v posuzované věci, v rozsahu výroku napadeného dovoláním žalobce, 
naplněn není.

	Dovolání žalované je podle § 237 o. s. ř. přípustné, neboť vyřešení 
právní otázky existence (a zejména časového rozsahu) nesprávného úředního 
postupu soudu (§ 13 odst. 1 OdpŠk) představovaného dílčími průtahy jako příčiny 
vzniku škody spočívající ve ztrátě pohledávky je v napadeném rozsudku 
odvolacího soudu v rozporu s ustálenou rozhodovací praxí dovolacího soudu. 
Dovolání je současně důvodné.

	Předpoklady vzniku odpovědnosti státu za škodu spočívající ve ztrátě 
pohledávky (v řízení uplatněná pohledávka se v průběhu řízení stala 
nevymahatelnou) je nutno odlišovat od předpokladů vzniku odpovědnosti státu za 
nemajetkovou újmu způsobenou nepřiměřenou délkou řízení. V případě nemajetkové 
újmy představuje nesprávný úřední postup ve smyslu § 13 odst. 1 věta druhá a 
třetí OdpŠk nepřiměřená délka řízení. Na řízení se hledí jako celek, takže 
celková délka řízení (§ 31a odst. 3 písm. a/ OdpŠk) se posuzuje optikou 
kritérií uvedených v § 31a odst. 3 písm. b) až e) OdpŠk se závěrem o její 
přiměřenosti či nepřiměřenosti, aniž by se určovalo, do jaké doby byla ještě 
délka řízení přiměřená a od kdy již přiměřenou být přestala. Naproti tomu v 
případě posuzování předpokladů vzniku odpovědnosti státu za škodu spočívající 
ve ztrátě pohledávky jako důsledku průtahů v řízení je třeba dobu, ve které 
řízení mohlo a mělo proběhnout, určit, neboť bez tohoto určení není možné 
stanovit, ke kterému okamžiku má poškozený vázat svá tvrzení o tom, že jeho 
pohledávka za dlužníkem byla tehdy ještě reálně vymahatelná. Proto v případě 
takového nároku na náhradu škody spočívá nesprávný úřední postup ve smyslu § 13 
odst. 1 věta první OdpŠk nikoliv v nepřiměřené délce řízení jako celku, ale v 
průtazích v řízení, tj. v nedůvodné nečinnosti na straně soudu. Pro stanovení 
okamžiku, ke kterému řízení, nebýt nesprávného úředního postupu soudu, mělo 
skončit, je třeba odečíst relevantní období nečinnosti soudu od celkové délky 
řízení a takto stanovit, v jakém okamžiku mohlo reálně ke skončení řízení 
dojít. Přitom se zohledňují jen taková období nečinnosti soudu, která 
neodpovídají běžnému průběhu soudního řízení a péči, jíž je soud povinen za 
účelem rychlé a účinné ochrany práv věci věnovat. Nelze mechanicky odečítat 
jednotlivé dny, které mezi úkony soudu ve věci uběhly (srov. žalovanou označená 
rozhodnutí nebo rozsudek Nejvyššího soudu ze dne 19. 8. 2014, sp. zn. 30 Cdo 
1943/2013). Jestliže odvolací soud postup soudu ve smyslu § 13 odst. 1 OdpŠk 
shora uvedeným způsobem neposuzoval, když ani ve spojení s odůvodněním rozsudku 
soudu prvního stupně není seznatelné, na základě jakých skutečností (zjištěných 
dílčích průtahů) dospěl k závěru, že řízení mohlo skončit koncem roku 2007, je 
jeho právní posouzení věci neúplné a tudíž nesprávné.

	Současně Nejvyšší soud shledal, že je odvolací řízení stiženo vadou 
řízení, a to právě ve vztahu k odvolacím námitkám žalované (o 
nepřezkoumatelnosti závěru soudu prvního stupně o možném skončení řízení koncem 
roku 2007, neboť tento neuvádí, v jakých obdobích shledal průtahy a jak byly 
dlouhé). Odvolací soud totiž zcela rezignoval na vypořádání se s těmito 
odvolacími námitkami žalované, pročež odůvodnění jeho rozsudku nejen že 
neodpovídá požadavkům stanoveným v § 157 odst. 2 o. s. ř., ale ve svém důsledku 
rovněž porušuje právo žalované na spravedlivý proces chráněné čl. 36 odst. 1 
Listiny základních práv a svobod (srov. nález Ústavního soudu ze dne 4. 9. 
2002, sp. zn. I. ÚS 113/02, publikovaný pod číslem 109 ve svazku 27 na str. 213 
Sbírky nálezů a usnesení Ústavního soudu; rozhodnutí Ústavního soudu jsou též 
dostupná na nalus.usoud.cz). Tento nedostatek řádného odůvodnění napadeného 
rozsudku přestavuje vadu řízení mající nepochybný vliv na správnost rozhodnutí 
ve věci ve smyslu § 242 odst. 3 věta druhá o. s. ř. 

Nejvyšší soud proto postupoval podle § 243e odst. 1 o. s. ř. a rozsudek 
odvolacího soudu v napadené části výroku I. včetně závislých výroků o náhradě 
nákladů řízení zrušil. Ačkoliv důvod zrušení rozhodnutí představovaný 
nesprávným právním posouzením věci platí také na rozhodnutí soudu prvního 
stupně, dovolací soud v zájmu urychlení řízení, s ohledem na dosavadní délku 
řízení a věk žalobce, nepostupoval podle § 243e odst. 2 věty druhé o. s. ř. a 
nezrušil i rozhodnutí soudu prvního stupně. 

V dalším řízení bude na odvolacím soudu, aby znovu posoudil především časový 
rozsah nesprávného úředního postupu soudu podle § 13 odst. 1 věty první OdpŠk a 
na podkladě zjištěných dílčích průtahů, kdy od okamžiku pravomocného skončení 
řízení odečte jen taková období nečinnosti soudu, která neodpovídají běžnému 
průběhu soudního řízení a péči, jíž je soud povinen za účelem rychlé a účinné 
ochrany práv věci věnovat, stanoví okamžik, ke kterému mělo posuzované řízení 
skončit, nebýt zjištěných dílčích průtahů. K tomuto okamžiku pak bude dále 
hodnotit tvrzení žalobce o existenci takového majetku dlužníka (včetně 
pohledávek dlužníka za třetími osobami), ze kterého reálně mohla být pohledávka 
žalobce uspokojena.

Odvolací soud je ve smyslu § 243g odst. 1 část první věty za středníkem o. s. 
ř. ve spojení s § 226 o. s. ř. vázán právními názory dovolacího soudu v tomto 
rozhodnutí vyslovenými. 

V rámci nového rozhodnutí o věci rozhodne odvolací soud i o nákladech tohoto 
dovolacího řízení (§ 243g odst. 1 věta druhá o. s. ř.).


Proti tomuto rozhodnutí nejsou opravné prostředky přípustné.

V Brně dne 1. 3. 2016


	JUDr. František Ištvánek
	předseda senátu


Soud: Nejvyšší soud

Spisová značka: 30 Cdo 4420/2015

Datum rozhodnutí: 01.03.2016

Typ rozhodnutí: ROZSUDEK


Heslo: Odpovědnost státu za škodu, Vady podání, Vady řízení

Dotčené předpisy: § 13 odst. 1 předpisu č. 82/1998Sb. ve znění od 27.04.2006, § 241a odst. 2 o. s. ř. ve znění od 01.01.2013, § 242 odst. 3 o. s. ř. ve znění od 01.01.2013

Kategorie rozhodnutí: C




	30 Cdo 4420/2015




ČESKÁ REPUBLIKA 
ROZSUDEK
JMÉNEM REPUBLIKY

Nejvyšší soud České republiky rozhodl v senátě složeném z předsedy JUDr. 
Františka Ištvánka a soudců Mgr. Víta Bičáka a JUDr. Pavla Simona v právní věci 
žalobce A. D., zastoupeného JUDr. Josefem Vrabcem, advokátem, se sídlem v 
Dobřichovicích, Jiráskova 378, proti žalované České republice – Ministerstvu 
spravedlnosti, se sídlem v Praze 2, Vyšehradská 424/16, o 2 452 716,- Kč, 
vedené u Okresního soudu Plzeň – město pod sp. zn. 14 C 196/2012, o dovolání 
žalobce a žalované proti rozsudku Krajského soudu v Plzni ze dne 20. 5. 2015, 
č. j. 12 Co 144/2015 – 180, takto:

I.	Rozsudek Krajského soudu v Plzni ze dne 20. 5. 2015, č. j. 12 Co 
144/2015 – 180, se ve výroku I., pokud jím byl potvrzen ve výroku I. rozsudek 
soudu prvního stupně, jakož i v nákladových výrocích II. a III. zrušuje a věc 
se v tomto rozsahu vrací Krajskému soudu v Plzni k dalšímu řízení.
II.	Dovolání žalobce do výroku I. rozsudku Krajského soudu v Plzni ze 
dne 20. 5. 2015, č. j. 12 Co 144/2015 – 180, pokud jím byl potvrzen ve výroku 
III. rozsudek soudu prvního stupně, se odmítá.

Odůvodnění:

Předmětem řízení bylo zaplacení náhrady škody, která měla žalobci vzniknout v 
důsledku nedůvodných průtahů v řízení vedeném u Krajského soudu v Plzni pod sp. 
zn. 53 Sm 356/2005, když neúměrná délka řízení zapříčinila, že nárok žalobce se 
stal nevymahatelným, neboť kdyby námitkové řízení skončilo v přiměřené době, 
mohl žalobce dosáhnout uspokojení svého nároku z plnění, které jeho dlužník 
získal od společnosti DELCIS ČR, a. s. 

Napadeným rozsudkem odvolací soud k odvolání obou stran ve věci samé (výrokem 
I.) potvrdil rozsudek soudu prvního stupně, který výrokem I. žalované uložil 
povinnost zaplatit žalobci částku 1 868 893,62 Kč a výrokem III. zamítl žalobu 
co do částky 583 809,38 Kč. Současně odvolací soud (výrokem II.) změnil co do 
výše náhrady výrok o náhradě nákladů řízení před soudem prvního stupně a 
(výrokem III.) rozhodl, že žádný z účastníků nemá právo na náhradu nákladů 
odvolacího řízení. 

Odvolací soud ve shodě se soudem prvního stupně dospěl k závěru, že v 
posuzovaném řízení došlo k nedůvodným průtahům v řízení. Odvolací soud odkázal 
na skutková zjištění soudu prvního stupně, s nimiž se ztotožnil. Stejně tak se 
ztotožnil se závěrem, že žalobce mohl dosáhnout uspokojení své pohledávky pouze 
v době, kdy jeho dlužníkovi na základě výsledku rozhodčího řízení plnila 
společnost DELCIS ČR, a. s., neboť tehdy pověřený soudní exekutor o tomto 
řízení věděl (exekuce byla nejprve vedena na základě nesprávně vyznačené 
doložky právní moci na směnečném platebním rozkaze) a mohl vydat exekuční 
příkaz k provedení exekuce přikázáním této pohledávky povinného vůči 
společnosti DELCIS ČR, a. s. Ze skutkových zjištění soudu prvního stupně 
nevyplývá, kdy byl vydán rozhodčí nález vůči společnosti DELCIS ČR, a. s. Na 
účet dlužníka žalobce byla platba ve výši 1 757 534,75 Kč připsána dne 24. 1. 
2008, dlužník si ji v plné výši vybral v hotovosti dne 29. 1. 2008 a téhož dne 
účet zrušil. Na jiný účet dlužníka byla dne 26. 2. 2008 od společnosti DELCIS 
ČR, a. s., připsána platba v částce 75 358,87 Kč a dne 4. 3. 2008 částka 36 
000,- Kč, rovněž tyto částky dlužník vybral. Na základě exekučního příkazu ze 
dne 21. 8. 2008 bylo ve prospěch exekuce vyplaceno 160,- Kč. Ve prospěch účtu 
dlužníka žalobce tak byly připsány platby v celkové částce 1 868 893,62 Kč, s 
nimiž dlužník fakticky volně disponoval. V důsledku objektivně zjištěných 
průtahů v nalézacím řízení mohla být exekuce (zákonně) nařízena až v roce 2011, 
kdy pověřený soudní exekutor již žádný postižitelný majetek povinného 
nezjistil, a exekuce byla zastavena. Podle soudu prvního stupně, přičemž 
odvolací soud se od jeho závěrů nijak neodchýlil, „ze spisu Krajského soudu v 
Plzni vyplývá, že v řízení objektivně došlo k nedůvodným průtahům a délka 
řízení byla též výrazně poznamenána nedostatečnou přípravou, nekoncentrovaným 
postupem a prováděním nadbytečných úkonů a dokazování, které ve výsledku nebylo 
podkladem pro rozhodnutí. Z důvodu průtahů v řízení byl žalobce ostatně již 
odškodněn vyplacením peněžního zadostiučinění. Při zohlednění celkového 
průběhu, objektivní náročnosti věci, a dále rozsahu skutečností, které nakonec 
byly podstatné pro rozhodnutí ve věci (z pohledu konečného rozhodnutí byl důkaz 
výslechem svědka R. M. procesně zcela nadbytečný), lze dospět k závěru, že v 
námitkovém řízení mělo být rozhodnuto při jediném jednání a řízení mohlo být 
bez průtahů pravomocně skončeno nejpozději do konce roku 2007, a to včetně 
odvolacího řízení. Za tohoto předpokladu by žalobce mohl ihned dosáhnout 
nařízení exekuce a v rámci exekuce mohl být vydán exekuční příkaz k přikázání 
jiné peněžité pohledávky dlužníka. (…) Je nerozhodné, zda v té době již byl 
dlužník postižen jinými exekucemi, neboť dle údajů banky dlužník uvedené plnění 
přijal bez jakýchkoli omezení a prakticky celou částku vybral v hotovosti 
podstatně dříve, než byl jeden z účtů zatížen exekučním příkazem v jiné věci. 
Žalobce proto, díky informaci o výsledku rozhodčího sporu, disponoval znalostí 
o této pohledávce dlužníka a mohl tak díky tomu dosáhnout uspokojení svého 
nároku přikázáním uvedené pohledávky.“ Odvolací soud po doplnění dokazování 
lustrem exekučních věcí vedených proti dlužníkovi žalobce v této souvislosti 
dále zjistil, že v době od roku 2005 do roku 2010 bylo proti dlužníkovi jako 
povinnému vedeno sedm exekucí pro další částky 11 352,- Kč, 73 895,- Kč a 40 
906,50 Kč. Podle odvolacího soudu byly splněny podmínky § 13 zákona č. 82/1998 
Sb., o odpovědnosti za škodu způsobenou při výkonu veřejné moci rozhodnutím 
nebo nesprávným úředním postupem a o změně zákona České národní rady č. 
358/1992 Sb., o notářích a jejich činnosti (notářský řád) (dále jen „OdpŠk“). 
Odvolací soud se ztotožnil i se závěrem soudu prvního stupně, že ohledně 
zbývající částky již žaloba důvodná není, když podle soudu prvního stupně zde 
není pozitivní zjištění, že by dlužník počátkem roku 2008 disponoval dalším 
postižitelným majetkem. Protože nad rámec částky 1 868 893,62 Kč nelze 
předpokládat, že by pohledávka žalobce byla skutečně vymožena, chybí zde 
příčinná souvislost mezi nesprávný úředním postupem a vznikem škody.

Rozsudek odvolacího soudu napadl žalobce, zastoupený advokátem, včasným 
dovoláním, kterým brojí proti potvrzujícímu výroku napadeného rozsudku v 
rozsahu zamítavého výroku rozsudku soudu prvního stupně, když dovolání považuje 
za přípustné podle § 237 o. s. ř., neboť dovolacím soudem má být vyřešená 
právní otázka posouzena jinak. Žalobce přitom nesouhlasí se závěrem, že je 
možno vycházet pouze z okamžité disponibilní peněžité částky na bankovních 
účtech povinného. Výsledek sporu v rozhodčím řízení byl hrubě zkreslen v 
neprospěch žalobce. Podle žalobce soudy neuvedly důvody, pro které neprovedly 
žalobcem navržené důkazy.

Rozsudek odvolacího soudu v rozsahu potvrzení vyhovujícího výroku rozsudku 
soudu prvního stupně napadla včasným dovoláním i žalovaná, jednající pověřeným 
zaměstnancem s doloženým právnickým vzděláním, která navrhla, aby v tomto 
rozsahu dovolací soud rozsudek odvolacího soudu zrušil a věc mu vrátil k 
dalšímu řízení. Podle žalované je dovolání přípustné podle § 237 o. s. ř., 
neboť se odvolací soud odchýlil od ustálené rozhodovací praxe dovolacího soudu, 
a to v případě svého závěru, že řízení mohlo být bez průtahů pravomocně 
skončeno nejpozději do konce roku 2007. Odvolací soud ohledně nesprávného 
úředního postupu spočívajícího v průtazích odkázal na skutková zjištění soudu 
prvního stupně, s nimiž se ztotožnil. Odvolací soud se podle žalované 
dostatečně nevypořádal s námitkou žalované, že soud prvního stupně neuvádí, v 
jakých konkrétních obdobích shledal průtahy, jak tyto byly dlouhé, a kdy 
konkrétně mělo řízení skončit, když ve shrnutí posuzovaného řízení v závorkách 
pouze uvedl časové úseky mezi jednotlivými úkony, aniž by uvedl, která z těchto 
období považuje za průtahová, tedy za období nečinnosti soudu. Tím se podle 
žalované odvolací soud odchýlil od judikatury Nejvyššího soudu (žalovaná 
odkázala na rozsudek Nejvyššího soudu ze dne 12. 9. 2012, sp. zn. 31 Cdo 
1791/2011, uveřejněný ve Sbírce soudních rozhodnutí a stanovisek pod číslem 
7/2013; rozhodnutí Nejvyššího soudu jsou též dostupná na www.nsoud.cz), podle 
níž v případě škody spočívající ve ztrátě pohledávky nespočívá nesprávný úřední 
postup v nepřiměřené délce řízení jako celku, nýbrž v průtazích v řízení, tj. 
nečinnosti na straně soudu, jakož i od judikatury (žalovaná odkázala na 
usnesení Nejvyššího soudu ze dne 4. 9. 2013, sp. zn. 30 Cdo 1549/2013) ohledně 
odečítání doby průtahů. Z této judikatury podle žalované vyplývá, že v případě 
škody spočívající ve ztrátě pohledávky jako důsledku nepřiměřené délky řízení 
je třeba dobu, ve které řízení mohlo a mělo proběhnout, určit. Bez tohoto 
určení není možné stanovit, ke kterému okamžiku má poškozený vázat svá tvrzení 
o tom, že měl vůči dlužníku pohledávku, jíž mohl reálně vymoci, pokud by řízení 
proběhlo bez průtahů. Přitom se zohledňují jen taková období nečinnosti soudu, 
která neodpovídají běžnému průběhu soudního řízení a péči, jíž je soud povinen 
za účelem rychlé a účinné ochrany práv věci věnovat. Nelze mechanicky odečítat 
jednotlivé dny, které mezi úkony soudu ve věci uběhly. Podle žalované soudy 
nepostupovaly v souladu s uvedenou judikaturou, když není zřejmé, jak dospěly k 
závěru, že bylo možno očekávat skončení řízení koncem roku 2007. Soud prvního 
stupně pouze v závorkách uvádí časové úseky, které uběhly mezi jednotlivými 
úkony, aniž by přesně uvedl, která z těchto období lze zohlednit jako období 
nečinnosti na straně soudu. Nadto ani mechanickým odpočtem součtu těchto období 
nelze dojít k závěru, že řízení mělo skončit nejpozději do konce roku 2007.

Nejvyšší soud obě dovolání projednal podle zákona č. 99/1963 Sb., občanského 
soudního řádu, ve znění účinném od 1. 1. 2013 do 31. 12. 2013 (viz čl. II bod 7 
zákona č. 404/2012 Sb. a čl. II bod 2 zákona č. 293/2013 Sb.), dále jen „o. s. 
ř.“.

Dovolání žalobce dovolací soud podle § 243c odst. 1 o. s. ř. pro vady odmítl.

Podle § 237 o. s. ř. není-li stanoveno jinak, je dovolání přípustné proti 
každému rozhodnutí odvolacího soudu, kterým se odvolací řízení končí, jestliže 
napadené rozhodnutí závisí na vyřešení otázky hmotného nebo procesního práva, 
při jejímž řešení se odvolací soud odchýlil od ustálené rozhodovací praxe 
dovolacího soudu nebo která v rozhodování dovolacího soudu dosud nebyla 
vyřešena nebo je dovolacím soudem rozhodována rozdílně anebo má-li být 
dovolacím soudem vyřešená právní otázka posouzena jinak.

Podle § 241a odst. 2 o. s. ř. v dovolání musí být vedle obecných náležitostí (§ 
42 odst. 4) uvedeno, proti kterému rozhodnutí směřuje, v jakém rozsahu se 
rozhodnutí napadá, vymezení důvodu dovolání, v čem dovolatel spatřuje splnění 
předpokladů přípustnosti dovolání (§ 237 až 238a) a čeho se dovolatel domáhá 
(dovolací návrh).

Žalobce přípustnost dovolání podle § 237 o. s. ř. vymezil tím, že má být 
dovolacím soudem vyřešená právní otázka posouzena jinak. Takové vymezení 
přípustnosti dovolání naznačuje nepochopení jednotlivých předpokladů 
přípustnosti dovolání, neboť předpoklad přípustnosti dovolání spočívající v 
tom, že dovolacím soudem vyřešená právní otázka má být posouzen jinak, míří 
pouze na případ právní otázky vyřešené dovolacím soudem v jeho dosavadní 
rozhodovací praxi, od jejíhož řešení by se měl odklonit (posoudit tuto otázku 
jinak), a to postupem podle § 20 zákona č. 6/2002 Sb., o soudech a soudcích. Má-
li být dovolání přípustné proto, že dovolacím soudem vyřešená právní otázka má 
být posouzena jinak, jde o způsobilé vymezení přípustnosti dovolání ve smyslu § 
241a odst. 2 o. s. ř., jen 
je-li z dovolání zřejmé, od kterého svého řešení otázky hmotného nebo 
procesního práva se má (podle mínění dovolatele) dovolací soud odchýlit (srov. 
usnesení Nejvyššího soudu ze dne 29. 8. 2013, sp. zn. 29 Cdo 2488/2013). 
Dovolatel žádnou takovou judikaturu Nejvyššího soudu neuvedl. Nadto ani 
neformuluje žádnou právní otázku, na jejímž vyřešení mělo napadené rozhodnutí 
záviset. 

	Přípustnost dovolání žalobce nemohou založit ani v dovolání žalobce 
namítané vady řízení týkající se provádění dokazování a skutkových závěrů o 
výši škody, neboť podle § 242 odst. 3 věty druhé o. s. ř. smí dovolací soud k 
vadám řízení přihlédnout pouze tehdy, je li dovolání přípustné (srov. usnesení 
Nejvyššího soudu ze dne 15. 12. 2005, sp. zn. 21 Cdo 496/2005, a usnesení 
Nejvyššího soudu ze dne 17. 12. 2013, sp. zn. 21 Cdo 762/2013). Tento 
předpoklad v posuzované věci, v rozsahu výroku napadeného dovoláním žalobce, 
naplněn není.

	Dovolání žalované je podle § 237 o. s. ř. přípustné, neboť vyřešení 
právní otázky existence (a zejména časového rozsahu) nesprávného úředního 
postupu soudu (§ 13 odst. 1 OdpŠk) představovaného dílčími průtahy jako příčiny 
vzniku škody spočívající ve ztrátě pohledávky je v napadeném rozsudku 
odvolacího soudu v rozporu s ustálenou rozhodovací praxí dovolacího soudu. 
Dovolání je současně důvodné.

	Předpoklady vzniku odpovědnosti státu za škodu spočívající ve ztrátě 
pohledávky (v řízení uplatněná pohledávka se v průběhu řízení stala 
nevymahatelnou) je nutno odlišovat od předpokladů vzniku odpovědnosti státu za 
nemajetkovou újmu způsobenou nepřiměřenou délkou řízení. V případě nemajetkové 
újmy představuje nesprávný úřední postup ve smyslu § 13 odst. 1 věta druhá a 
třetí OdpŠk nepřiměřená délka řízení. Na řízení se hledí jako celek, takže 
celková délka řízení (§ 31a odst. 3 písm. a/ OdpŠk) se posuzuje optikou 
kritérií uvedených v § 31a odst. 3 písm. b) až e) OdpŠk se závěrem o její 
přiměřenosti či nepřiměřenosti, aniž by se určovalo, do jaké doby byla ještě 
délka řízení přiměřená a od kdy již přiměřenou být přestala. Naproti tomu v 
případě posuzování předpokladů vzniku odpovědnosti státu za škodu spočívající 
ve ztrátě pohledávky jako důsledku průtahů v řízení je třeba dobu, ve které 
řízení mohlo a mělo proběhnout, určit, neboť bez tohoto určení není možné 
stanovit, ke kterému okamžiku má poškozený vázat svá tvrzení o tom, že jeho 
pohledávka za dlužníkem byla tehdy ještě reálně vymahatelná. Proto v případě 
takového nároku na náhradu škody spočívá nesprávný úřední postup ve smyslu § 13 
odst. 1 věta první OdpŠk nikoliv v nepřiměřené délce řízení jako celku, ale v 
průtazích v řízení, tj. v nedůvodné nečinnosti na straně soudu. Pro stanovení 
okamžiku, ke kterému řízení, nebýt nesprávného úředního postupu soudu, mělo 
skončit, je třeba odečíst relevantní období nečinnosti soudu od celkové délky 
řízení a takto stanovit, v jakém okamžiku mohlo reálně ke skončení řízení 
dojít. Přitom se zohledňují jen taková období nečinnosti soudu, která 
neodpovídají běžnému průběhu soudního řízení a péči, jíž je soud povinen za 
účelem rychlé a účinné ochrany práv věci věnovat. Nelze mechanicky odečítat 
jednotlivé dny, které mezi úkony soudu ve věci uběhly (srov. žalovanou označená 
rozhodnutí nebo rozsudek Nejvyššího soudu ze dne 19. 8. 2014, sp. zn. 30 Cdo 
1943/2013). Jestliže odvolací soud postup soudu ve smyslu § 13 odst. 1 OdpŠk 
shora uvedeným způsobem neposuzoval, když ani ve spojení s odůvodněním rozsudku 
soudu prvního stupně není seznatelné, na základě jakých skutečností (zjištěných 
dílčích průtahů) dospěl k závěru, že řízení mohlo skončit koncem roku 2007, je 
jeho právní posouzení věci neúplné a tudíž nesprávné.

	Současně Nejvyšší soud shledal, že je odvolací řízení stiženo vadou 
řízení, a to právě ve vztahu k odvolacím námitkám žalované (o 
nepřezkoumatelnosti závěru soudu prvního stupně o možném skončení řízení koncem 
roku 2007, neboť tento neuvádí, v jakých obdobích shledal průtahy a jak byly 
dlouhé). Odvolací soud totiž zcela rezignoval na vypořádání se s těmito 
odvolacími námitkami žalované, pročež odůvodnění jeho rozsudku nejen že 
neodpovídá požadavkům stanoveným v § 157 odst. 2 o. s. ř., ale ve svém důsledku 
rovněž porušuje právo žalované na spravedlivý proces chráněné čl. 36 odst. 1 
Listiny základních práv a svobod (srov. nález Ústavního soudu ze dne 4. 9. 
2002, sp. zn. I. ÚS 113/02, publikovaný pod číslem 109 ve svazku 27 na str. 213 
Sbírky nálezů a usnesení Ústavního soudu; rozhodnutí Ústavního soudu jsou též 
dostupná na nalus.usoud.cz). Tento nedostatek řádného odůvodnění napadeného 
rozsudku přestavuje vadu řízení mající nepochybný vliv na správnost rozhodnutí 
ve věci ve smyslu § 242 odst. 3 věta druhá o. s. ř. 

Nejvyšší soud proto postupoval podle § 243e odst. 1 o. s. ř. a rozsudek 
odvolacího soudu v napadené části výroku I. včetně závislých výroků o náhradě 
nákladů řízení zrušil. Ačkoliv důvod zrušení rozhodnutí představovaný 
nesprávným právním posouzením věci platí také na rozhodnutí soudu prvního 
stupně, dovolací soud v zájmu urychlení řízení, s ohledem na dosavadní délku 
řízení a věk žalobce, nepostupoval podle § 243e odst. 2 věty druhé o. s. ř. a 
nezrušil i rozhodnutí soudu prvního stupně. 

V dalším řízení bude na odvolacím soudu, aby znovu posoudil především časový 
rozsah nesprávného úředního postupu soudu podle § 13 odst. 1 věty první OdpŠk a 
na podkladě zjištěných dílčích průtahů, kdy od okamžiku pravomocného skončení 
řízení odečte jen taková období nečinnosti soudu, která neodpovídají běžnému 
průběhu soudního řízení a péči, jíž je soud povinen za účelem rychlé a účinné 
ochrany práv věci věnovat, stanoví okamžik, ke kterému mělo posuzované řízení 
skončit, nebýt zjištěných dílčích průtahů. K tomuto okamžiku pak bude dále 
hodnotit tvrzení žalobce o existenci takového majetku dlužníka (včetně 
pohledávek dlužníka za třetími osobami), ze kterého reálně mohla být pohledávka 
žalobce uspokojena.

Odvolací soud je ve smyslu § 243g odst. 1 část první věty za středníkem o. s. 
ř. ve spojení s § 226 o. s. ř. vázán právními názory dovolacího soudu v tomto 
rozhodnutí vyslovenými. 

V rámci nového rozhodnutí o věci rozhodne odvolací soud i o nákladech tohoto 
dovolacího řízení (§ 243g odst. 1 věta druhá o. s. ř.).


Proti tomuto rozhodnutí nejsou opravné prostředky přípustné.

V Brně dne 1. 3. 2016


	JUDr. František Ištvánek
	předseda senátu


