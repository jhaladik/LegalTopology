Soud: Nejvyšší soud

Spisová značka: 4 Tz 26/2009

Datum rozhodnutí: 01.10.2009

Typ rozhodnutí: ROZSUDEK




4 Tz 26/2009

U S N E S E N Í

Předseda senátu Nejvyššího soudu České republiky rozhodl dne 1. října 2009 v 
řízení o stížnosti pro porušení zákona podané ministrem spravedlnosti České 
republiky ve prospěch obviněného V.  Ď., proti usnesení Vrchního soudu v 
Olomouci ze dne 17. 12. 2008 sp. zn. 5 To 44/2008 ve věci vedené u Krajského 
soudu v Ostravě pod sp. zn. 49 T 2/2006 podle § 266 odst. 6 tr. ř.  t a k t o:

Zpětvzetí stížnosti pro porušení zákona se bere na vědomí.

O d ů v o d n ě n í : 

Ministr spravedlnosti podal podle § 266 odst. 1 tr. ř. k Nejvyššímu soudu 
stížnost pro porušení zákona ve prospěch obviněného V. Ď. proti usnesení 
Vrchního soudu v Olomouci ze dne 17. 12. 2008 sp. zn. 5 To 44/2008, kterým bylo 
zamítnuto odvolání obviněného proti rozsudku Krajského soudu v Ostravě ze dne 
25.2. 2008 sp. zn. 49 T 2/2006, jímž byl obviněný V. Ď. uznán vinným trestným 
činem padělání a pozměňování peněz podle § 140 odst. 2 alinea druhá tr. zák. za 
použití § 143 tr. zák. a byl mu za to uložen trest odnětí svobody v trvání pěti 
let a šesti měsíců  se zařazením do věznice s ostrahou a  peněžitý trest ve 
výši 400 000, - Kč, za současného stanovení náhradního trestu odnětí svobody v 
trvání šesti měsíců.

Dne 30. 9. 2009 bylo Nejvyššímu soudu doručeno písemné podání, jímž ministryně 
spravedlnosti podle § 266 odst. 6 tr. ř. vzala zpět stížnost pro porušení 
zákona ze dne 22. 4. 2009, č. j. 335/2009- OD-SPZ, kterou ve prospěch 
obviněného podal bývalý ministr spravedlnosti.

Podle § 266 odst. 6 tr. ř. ministr spravedlnosti může vzít zpět stížnost pro 
porušení zákona, kterou podal, a to až do doby, než se soud rozhodující o 
stížnosti pro porušení zákona odebere k závěrečné poradě. Zpětvzetí stížnosti 
vezme usnesením na vědomí předseda senátu tohoto soudu. 

Vzhledem k tomu, že ministryně spravedlnosti vzala podanou stížnost pro 
porušení zákona zpět dříve, než o ní mohl Nejvyšší soud rozhodnout v neveřejném 
zasedání, které bylo nařízeno na den 1. 10. 2009 od 14.00 hod., předseda senátu 
ještě před jeho zahájením rozhodl tak, že vzal zpětvzetí stížnosti pro porušení 
zákona na vědomí.

Poučení: Proti tomuto rozhodnutí není opravný prostředek přípustný.

V  Brně dne 1. října 2009

                                                                                
     Předseda senátu.

                                                                                
     JUDr.  František Hrabec  
