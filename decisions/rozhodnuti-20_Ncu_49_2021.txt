Soud: Nejvyšší soud

Spisová značka: 20 Ncu 49/2021

Datum rozhodnutí: 29.06.2021

Typ rozhodnutí: ROZSUDEK


Heslo: Rozvod manželství, Uznání cizích rozhodnutí

Dotčené předpisy: § 755 o. z., § 51 předpisu č. 91/2012 Sb.

Kategorie rozhodnutí: E




20 Ncu 49/2021-11
	




ČESKÁ REPUBLIKA
ROZSUDEK
JMÉNEM REPUBLIKY

Nejvyšší soud rozhodl v senátu složeném z předsedy senátu JUDr. Karla Svobody, 
Ph.D., a soudců JUDr. Miroslavy Jirmanové, Ph.D., a JUDr. Zbyňka Poledny v 
řízení o návrhu na uznání cizího rozhodnutí podaném navrhovatelkou S. S. (roz. 
V.), narozenou dne XY, bytem XY, Kalifornie, Spojené státy americké, 
zastoupenou V. V., bytem XY, za účasti Nejvyššího státního zastupitelství ČR, t 
a k t o:

Rozsudek Vrchního soudu Kalifornie, okres Los Angeles, Spojené státy americké 
(Superiror Court of California, County of Los Angeles), ze dne 27. 1. 2021, 
vykonatelný dne 12. 2 2021, sp. zn. 20STFL06372, jímž bylo rozvedeno manželství 
S. S. a S. S. A., uzavřené dne 28. 10. 2015 před příslušným oddávajícím orgánem 
Los Angeles, stát Kalifornie, Spojené státy americké, zapsané i v knize 
manželství matričního úřadu Úřadu městské části města Brna, Brno-střed, okres 
Brno-město, ve svazku ZM/II/38, roč. 2016, str. 288, poř. č. 334, 
se uznává,
pokud jde o vyslovení rozvodu manželství, na území České republiky.
 O d ů v o d n ě n í :
Vrchní soud Kalifornie, okres Los Angeles (Spojené státy americké), rozvedl 
posuzované manželství, v němž v době rozvodu nebyly žádné nezletilé děti, když 
po provedeném řízení zjistil, že manželé se vzájemně odcizili a nebyly shledány 
předpoklady pro obnovení společného soužití. 
Vztahy mezi manžely byly tedy tak trvale rozvráceny, že nelze očekávat jejich 
obnovení. Ve výroku uvedený rozsudek cizího soudu je proto v souladu s 
ustanovením § 755 zákona č. 89/2012 Sb., občanský zákoník. Rovněž skutkový 
základ byl cizím soudem zjištěn způsobem vyhovujícím v podstatě příslušným 
ustanovením právního řádu České republiky (§ 51 odst. 3 zákona č. 91/2012 Sb., 
o mezinárodním právu soukromém).
Uznání předloženého rozsudku nebrání žádná z překážek uvedených v ustanovení § 
15 zákona č. 91/2012 Sb., o mezinárodním právu soukromém.
Ve smyslu ustanovení § 51 odst. 1, 2 zákona č. 91/2012 Sb. byl návrh na uznání 
cizího rozhodnutí podán účastníkem řízení a bylo též zjištěno, že navrhovatelka 
byla v době vydání rozhodnutí o rozvodu občankou České republiky. V dané věci 
nejde ani o případ, jaký má na zřeteli ustanovení § 52 zákona č. 91/2012 Sb.
Protože pravomocné cizí rozhodnutí, jehož uznání se navrhovatelka domáhá, 
vyhovuje podmínkám, které pro uznání cizích rozhodnutí ve věcech manželských 
stanoví zákon, bylo návrhu vyhověno, jak to také navrhlo Nejvyšší státní 
zastupitelství ČR při vstupu do tohoto řízení.
Náklady řízení platí navrhovatelka (§ 140 odst. 1 zákona č. 99/1963 Sb., 
občanský soudní řád, ve znění pozdějších předpisů).
Poučení: Proti tomuto rozsudku není opravný prostředek přípustný.
	Tento rozsudek nabývá právní moci doručením.


V Brně dne 29. 6. 2021



	JUDr. Karel Svoboda, Ph.D.
	předseda senátu




