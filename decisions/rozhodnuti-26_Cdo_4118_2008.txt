Soud: Nejvyšší soud

Spisová značka: 26 Cdo 4118/2008

Datum rozhodnutí: 27.01.2011

Typ rozhodnutí: ROZSUDEK


Heslo: Dobré mravy, Výpověď z nájmu bytu

Dotčené předpisy: § 711 odst. 1 písm. a) obč. zák. ve znění do 30.03.2006, § 3 odst. 1 obč. zák., § 243b odst. 2 o. s. ř., § 243b odst. 6 o. s. ř.

Kategorie rozhodnutí: C




26 Cdo 4118/2008



ROZSUDEK





Nejvyšší soud České republiky rozhodl v senátě složeném z předsedkyně JUDr. 
Marie Rezkové a soudců JUDr. Miroslava Feráka a Doc. JUDr. Věry Korecké, CSc., 
ve věci žalobců: a) MUDr. E. Š., b) Mgr. M. P. a c) Mgr. Ing. J. H., proti 
žalovaným: 1) J. Z. a 2) M. Š., zastoupeným JUDr. Janem Brožem, advokátem se 
sídlem v Praze 2, Sokolská 60, o přivolení k výpovědi z nájmu bytu, vedené u 
Obvodního soudu pro Prahu 4 pod sp. zn. 23 C 219/2005, o dovolání žalovaných 
proti rozsudku Městského soudu v Praze ze dne 18. března 2008,  č. j. 35 Co 
52/2008-128, takto:

I. Dovolání se zamítá.
II. Žádný z účastníků nemá nárok na náhradu nákladů dovolacího řízení.



O d ů v o d n ě n í :

Žalobou podanou 26. 7. 2005 se žalobci jako podíloví spoluvlastníci domu (tehdy 
byla spoluvlastnicí i MUDr. O. C.) domáhali přivolení k výpovědi z nájmu níže 
specifikovaného bytu žalovaných z důvodu, že žalobce c) potřebuje byt, který má 
větší podlahovou výměru, pro sebe  /§ 711 odst. 1 písm. a) občanského zákoníku 
ve znění před novelou č. 107/2006 Sb. účinnou od 31. 3. 2006 - dále „obč. 
zák.“/.

Obvodní soud pro Prahu 4 (soud prvního stupně) rozsudkem z 19. 6. 2007, č. j. 
23 C 219/2005-100, ve znění opravného usnesení z 19. 12. 2007, č. j. 23 C 
219/2005-118, žalobu zamítl a rozhodl o nákladech řízení. 



Soud prvního stupně z výpisu z katastru nemovitostí zjistil, že žalobci jsou 
podílovými spoluvlastníky domu č. p. 1284 v k. ú. N., a to žalobkyně a) v 
rozsahu ideální 1/4, žalobkyně b) v rozsahu 1/8, a žalobce v rozsahu ideálních 
5/8. Žalovaní manželé jsou společnými nájemci předmětného bytu v prvním patře 
domu o rozloze 60 m2, který byl žalovanému přidělen rozhodnutím z 2. 3. 1988, 
dohoda o jeho užívání byla uzavřena 31. 3. 1988. V přízemí domu žalobkyně a) 
přenechala  dva byty o rozloze 40,6 m2 a 25,9 m2 přenechala své příbuzné paní 
H. a panu Š. V budoucnu by tam měli bydlet její vnuk a vnučka. V prvním patře 
domu se nachází volný byt po zemřelé paní D. o rozloze 51,7 m2, ve třetím patře 
po C. o rozloze 106,4 m2 a ve čtvrtém patře po panu P. o rozloze 69,5 m2. Dále 
jsou v domě čtyři byty pronajaty na dobu určitou, které již „doběhly“. Z těchto 
bytů mají tři rozlohu kolem 20 m2 a čtvrtý byt ve druhém patře domu chce sestra 
žalobce žalobkyně b) do budoucna připojit ke svému bytu. Žalobce sám užívá byt 
ve čtvrtém poschodí o rozloze 41,7 m2. Byt žalovaných chce rekonstruovat stejně 
jako jeho sestra, která bydlí v totožném bytě o patro výše, a do budoucna 
spojit s bytem po paní D. Kromě toho má byt okna do ulice a jeho umístění v 
prvním patře mu více vyhovuje, neboť dům nemá výtah. Žalobce je rovněž 
podílovým spoluvlastníkem domu na V. v rozsahu ideální 1/16, ale žádný z bytů, 
které se v něm nachází, není právně volný. Žalobci se jako spoluvlastníci 
dohodli, že uvolněný byt po žalovaných bude užívat žalobce. Žalovaný je plně 
invalidní s diagnózou arter. hypertense III. st.  Hodně času tráví na chatě u 
B., do P. se vrací dvakrát měsíčně pro důchod a na kontrolu k lékaři, na zimu a 
pokud mu není dobře. Žalovaná zatím pracuje, avšak chystá se do starobního 
důchodu. Dříve chtěli vyměnit předmětný byt s dcerou, který bydlí u vinohradské 
nemocnice, kde je žalovaný v případě nutnosti hospitalizovaný, ale 
spoluvlastníci domu s tím nesouhlasili. Jako odstupné jim nabízeli částku 
100.000,- Kč, kterou odmítli jako nepřiměřenou. Rozsudkem soudu prvního stupně 
ze 4. 6. 2004, č. j. 21 C 193/2001-232, byla zamítnuta žaloba, kterou se 
žalobci domáhali přivolení k výpovědi z nájmu bytu žalovaných z důvodu, že jej 
neužívají bez vážných důvodů a nebo ho bez závažných důvodů užívají jen občas 
podle § 711 odst. 1 písm. h) obč. zák. Rozsudek  byl potvrzen rozhodnutím 
odvolacího soudu ze 3. 11. 2004, č. j. 58 Co 497/2004-266. 

Na základě těchto zjištění dospěl soud prvního stupně k závěru, že výpověď 
žalobců z nájmu bytu žalovaných obsažená v žalobě splňuje stanovené 
náležitosti, a konstatoval, že podle soudní praxe je bytová potřeba 
pronajímatele dána v případech, že nemá vlastní byt, bydlí v bytě o menší 
podlahové výměře, hůře vybaveném, než je byt nájemce, bydlí v místě 
vzdálenějším od pracoviště či města anebo jako vlastník či spoluvlastník chce 
realizovat své vlastnické právo. V dané věci se jedná o byty ve stejném domě, 
čímž odpadají úvahy o jejich poloze a vybavenosti. Byt užívaný žalobcem má o 
18,3 m2 menší podlahovou výměru než byt užívaný žalovanými, nicméně žalobce je 
mladý svobodný muž, jemuž by stávající byt měl stačit. Naproti tomu žalovaní 
jsou starší manželé, žalovaný je invalidním důchodcem, v bytě žije dlouho a 
stěhování by pro něj s manželkou mohlo být stresující. V domě jsou navíc další 
volné byty od garsonky až po sloučený byt po C. Byty po paní D. a panu P. jsou 
rozlohou podobné bytu žalovaných a žalobkyně a) má v přízemí pronajaté dva 
byty, jež sama neužívá. Žalobce má možnost vybrat si mezi nimi a upravit si je 
podle svého přání. Vzhledem k tomu soud prvního stupně nezkoumal obsazenost 
domu na V. Jestliže žalobce za této situace trvá na výpovědi žalovaných, je 
jeho jednání v rozporu s dobrými mravy podle § 3 odst. 1 obč. zák., a proto 
žalobu zamítl.

Městský soud v Praze jako soud odvolací k odvolání žalobců rozsudkem z 18. 3. 
2008, č. j. 35 Co 52/2008-128, změnil rozsudek soudu prvního stupně tak, že 
přivolil k „výpovědi nájmu bytu č. 7, II. kategorie, o velikosti 1+1, 
sestávajícího z jednoho pokoje, jedné kuchyně a příslušenství, ve druhém 
nadzemním podlaží domu č. p. 1284, B. ze Š. 12, v P. 4, kterou dali žalobci 
žalovaným žalobou z 25. 7. 2005“, určil, že „nájemní poměr skončí uplynutím 
tříměsíční výpovědní lhůty, která počne běžet prvním dnem kalendářního měsíce 
následujícího po právní moci rozsudku“, a že „žalovaní jsou povinni byt 
vyklidit a vyklizený předat žalobcům po uplynutí výpovědní lhůty do 15 dnů od 
zajištění přiměřeného náhradního bytu“. Dále rozhodl o nákladech řízení před 
soudy obou stupňů. Odvolací soud uvedl, že soud prvního stupně správně zmínil 
jako jeden z případů, kdy je dána bytová potřeba pronajímatele, popř. dalších 
osob, situaci, kdy tyto osoby bydlí v bytě o menší podlahové výměře než 
nájemce. Z provedeného dokazování vyplývá, že tak je tomu rovněž v posuzované 
věci, a proto byl naplněn výpovědní důvod podle § 711 odst. 1 písm. a) obč. 
zák. (srov. usnesení Nejvyššího soudu z 18. 12. 2001, sp. zn. 26 Cdo 
2357/1999). Soud ani v takovém případě nemusí žalobě vyhovět s ohledem na § 3 
odst. 1 obč. zák., avšak závěry soudu prvního stupně nemohou obstát. V takovém 
případě je třeba zabývat se důvody na straně žalobců i žalovaných, u nichž se 
přihlíží zejména k jejich věku, zdravotnímu stavu a důsledkům změny prostředí. 
Žalovaní namítali šikanózní jednání žalobců s poukazem ohledem na předcházející 
soudní spory, nicméně skutečnost, že se žalobci domnívali, že byly naplněny 
výpovědní důvody a obrátili se na soud, nelze jejich jednání považovat za 
šikanózní, zejména když k výpovědi z nájmu bytu bylo nutné přivolení soudu a 
žaloby byly zamítnuty pro neunesení důkazního břemene. Bezpředmětná je i 
námitka, že v domě se nachází volné byty, neboť žalobci jako podíloví 
spoluvlastníci domu mají právo zvolit si k vlastnímu bydlení byt, který jim 
vyhovuje, a nelze jim vnucovat jiné způsoby řešení jejich bytové situace. 
Nebylo prokázáno, že změna prostředí bude mít nepříznivý vliv na zdravotní stav 
žalovaného, a to i s přihlédnutím k jeho výpovědi, že pobývá půl roku na 
chalupě mimo Prahu, kam bez problémů dvakrát měsíčně cestuje. Žalovaní jsou 
starší nikoliv staré osoby, přičemž sami se nebránili smírnému řešení sporu, 
pokud jim bude zajištěn přiměřený náhradní byt, a dříve navrhovali výměnu bytu 
za byt jejich dcery.

Proti rozsudku odvolacího soudu podali žalovaní dovolání, jehož přípustnost 
opřeli o § 237 odst. 1 písm. a) občanského soudního řádu (dále „o. s. ř.“) s 
odůvodněním, že napadené rozhodnutí spočívá na nesprávném právním posouzení 
věci [§ 241a odst. 2 písm. b) o. s. ř.] a že vychází ze skutkového zjištění, 
které nemá v podstatné části oporu v provedeném dokazování (§ 241a odst. 3 o. 
s. ř.). Namítají, že odvolací soud nesprávně posoudil otázky naplnění důvodu 
přivolení k výpovědi z nájmu bytu podle § 711 odst. 1 písm. a) obč. zák. a 
výkonu práva žalobců v rozporu s dobrými mravy podle § 3 odst. 1 obč. zák. Vzal 
v úvahu  jen nepatrně menší výměru bytu užívaného žalobcem, aniž přihlédl k 
dalším  okolnostem. Blíže nezkoumal, zda rozdíl ve výměře obou bytů je skutečně 
takový, že spolu s rekonstrukcí bytu umožní způsob bydlení, který naplní 
uvedený výpovědní důvod. Spokojil se pouze s tvrzením žalobce, že chce byt 
přestavět stejně jako  žalobkyně b), aniž zkoumal dispozice bytu po přestavbě a 
jaké změny může z pohledu  kvality žalobci přinést. Z dokazování navíc 
vyplynulo, že jejich byt neumožňuje provést stejné úpravy jako v bytě sestry 
žalobce, neboť ten je daleko větší. Velikost bytu nevypovídá také sama o sobě o 
jeho kvalitě a odvolací soud nezjišťoval, zda žalobci nelze zajistit lepší 
kvalitu bydlení v  jiném volném bytě v domě. Výpovědní důvod podle § 711 odst. 
1 písm. a) obč. zák. tak nebyl naplněn.  Žalobce je jako spoluvlastník domu 
vázán nájemní smlouvou i dalšími závazky mezi pronajímatelem a nájemcem a jeho 
vlastnické právo neplatí absolutně. Bylo prokázáno, že v domě se  nachází 
několik volných bytů, z nich některé jsou nesporně větší než byt, který 
užívají. Výpověď je tak v rozporu s dobrými mravy, a to i vzhledem ke 
zdravotnímu  stavu žalovaného. Navrhli, aby dovolací soud rozsudek odvolacího 
soudu zrušil a věc mu vrátil k dalšímu řízení.



Žalobci se k dovolání nevyjádřili.

Nejvyšší soud České republiky jako soud dovolací dovolání projednal a rozhodl o 
něm podle zákona č. 99/1963 Sb., občanský soudní řád, ve znění před novelou 
provedenou zákonem č. 7/2009 Sb. (čl. II, bod 12. tohoto zákona) – dále opět 
„o. s. ř.”.

Dovolání bylo podáno včas, subjekty k tomu oprávněnými – účastníky řízení (§ 
240 odst. 1 o. s. ř.), za splnění podmínky advokátního zastoupení dovolatelů (§ 
241 odst. 1 a 4 o. s. ř.) a je přípustné podle § 237 odst. 1 písm. a) o. s. ř., 
neboť směřuje proti rozsudku odvolacího soudu, jímž byl změněn rozsudek soudu 
prvního stupně ve věci samé.

Podle § 242 odst. 1 a 3 o. s. ř. je dovolací soud vázán nejen rozsahem 
dovolání, ale i uplatněným dovolacím důvodem, včetně toho, jak jej dovolatel 
obsahově vymezil. Je-li dovolání přípustné, dovolací soud přihlédne též k vadám 
uvedeným v § 229 odst. 1, § 229 odst. 2 písm. a) a b) a § 229 odst. 3 o. s. ř. 
(jejich existence nebyla tvrzena a z obsahu spisu se nepodává), jakož i k jiným 
vadám řízení, které mohly mít za následek nesprávné rozhodnutí ve věci [§ 241a 
odst. 2 písm. a) o. s. ř.], i když nebyly dovoláním uplatněny.



Podle § 241a odst. 3 o. s. ř., je-li dovolání přípustné, lze dovolání podat 
také z důvodu, že rozhodnutí vychází ze skutkového zjištění, které nemá podle 
obsahu spisu v podstatné části oporu v provedeném dokazování. Dovolatelé v této 
souvislosti pouze uvedli, že závěry odvolacího soudu týkající se aplikace § 3 
odst. 1 obč. zák. nemají oporu ve skutkových zjištěních, aniž by 
konkretizovali, o které závěry se jedná a v čem má spočívat jejich rozpor v 
provedeném dokazování. Kromě toho od tvrzení, že dotčené byty mají totožnou 
výměru, žalovaní po provedeném dokazování sami upustili, skutečnosti, že 
žalovaní vůči nim v minulosti vedli soudní řízení a že v domě se nachází další 
volné byty, nikdo nesporoval a  zdravotní stav žalovaného by zjištěn z lékařské 
zprávy.

Dovolatelé dále uplatili dovolací důvod nesprávného právního posouzení věci [§ 
241a odst. 2 písm. b) o. s. ř.] s tím, že nebyl naplněn výpovědní důvod podle § 
711 odst. 1 písm. a) obč. zák. a že výkon práva žalobců je v rozporu s dobrými 
mravy podle § 3 odst. 1 obč. zák. 

Soudní praxe nezaznamenala odklon od právního názoru, že ustanovení § 711 odst. 
1 písm. a) obč. zák. nevyžaduje, aby pronajímatel byl osobou, která nemá 
vlastní byt. Bytovou potřebu pronajímatele z hlediska tohoto ustanovení je 
naopak třeba chápat v širším slova smyslu. Je dána i v těch případech, kdy 
pronajímatel má vlastní byt, avšak chce realizovat své vlastnické právo (k 
jehož obsahu patří rovněž právo užívat předmět vlastnictví) bydlením v domě, 
jehož je vlastníkem, a o dům také pečovat (srov. odůvodnění rozsudku Vrchního 
soudu v Praze ze dne 29. 4. 1994, sp. zn. 2 Cdo 45/94, uveřejněného pod č. 36 v 
sešitě č. 7 z roku 1996 Sbírky soudních rozhodnutí a stanovisek), popřípadě 
hodlá si vylepšit své bytové poměry ve vlastním domě bydlením v dalším bytě. 
Smyslem  výpovědního důvodu podle § 711 odst. 1 písm. a) obč. zák. tedy je i 
to, aby bylo pronajímateli umožněno (kvalitnější) bydlení ve vlastním domě a 
tím mohl lépe realizovat své vlastnické právo k domu (srov. např. také rozsudek 
Nejvyššího soudu České republiky ze dne 30. 9. 2003, sp. zn. 26 Cdo 1209/2002). 
Je-li smyslem výpovědního důvodu podle § 711 odst. 1 písm. a) obč. zák. umožnit 
pronajímateli bydlení ve vlastním domě (aby pronajímatel mohl bydlením ve 
vlastním domě realizovat své vlastnické právo), nelze podle názoru dovolacího 
soudu neexistenci bytové potřeby pronajímatele odůvodnit ani tím, že je 
nájemcem jiného bytu. 

Při posouzení věci podle § 711 odst. 1 písm. a) obč. zák. nelze na neexistenci 
bytové potřeby pronajímatele usoudit ani v situaci, kdy pronajímatel má ve svém 
domě jiný právně volný byt; žalobce jako spoluvlastník předmětného domu má 
právo zvolit si ve svém domě k vlastnímu bydlení byt, který mu vyhovuje, a 
nelze mu vnucovat jiné způsoby řešení jeho bytové situace (srov. např. rozsudek 
Nejvyššího soudu ze dne 8. 6. 1999, sp. zn. 26 Cdo 87/99). Skutkové zjištění, 
že v předmětném domě je volný jiný byt (jiný než ten, vůči jehož nájemcům 
uplatnili pronajímatelé výpověď z nájmu bytu), je tedy bez právního významu pro 
posouzení otázky bytové potřeby pronajímatele [ve smyslu § 711 odst. 1 písm. a) 
obč. zák.], ale může se uplatnit při posouzení věci podle § 3 odst. 1 obč. 
zák., což připadá v úvahu i v případě výpovědního důvodu podle § 711 odst. 1 
písm. a) obč. zák. 



Ustálená soudní praxe (srov. již citovaný rozsudek Vrchního soudu v Praze ze 
dne 29. 4. 1994, sp. zn. 2 Cdo 45/94) dovodila, že ani v případě, že výpovědní 
důvod podle § 711 odst. 1 písm. a) obč. zák. bude dán, nemusí soud (mimořádně) 
žalobě na přivolení k výpovědi z nájmu bytu vyhovět, a to s ohledem na § 3 
odst. 1 obč. zák. Úvaha soudu tu musí být podložena konkrétními zjištěními, a 
to s přihlédnutím k okolnostem na straně nájemce, ale i pronajímatele (srov. 
rozhodnutí uveřejněné ve Sbírce soudních rozhodnutí a stanovisek ročník 1996, 
pod pořadovým číslem 36). V citovaném rozhodnutí se jako okolnosti, jež mohou 
mít při posouzení věci z hlediska ustanovení § 3 odst. 1 obč. zák. právní 
význam, uvádí příkladmo zjištěný věk, zdravotní stav a důsledky, které by mohla 
mít pro zdravotní stav nájemce změna prostředí. Při úvaze o tom, zda jsou 
splněny podmínky pro použití ustanovení § 3 odst. 1 obč. zák., je tedy třeba 
brát v úvahu nejen důvody, pro něž se použití citovaného ustanovení domáhá ten, 
který je z bytu vypovídán, ale i rozhodné okolnosti na straně toho, kdo se 
přivolení k výpovědi z nájmu bytu domáhá. Takovými rozhodnými okolnostmi jsou 
ty, které mohou ovlivnit odpověď na otázku, zda lze po žalobci – pronajímateli 
– spravedlivě požadovat, aby mu byla ochrana jeho práva (práva domáhat se 
přivolení k výpovědi) dočasně odepřena. Není-li právní posouzení důvodnosti 
aplikace § 3 odst. 1 obč. zák. podloženo úvahou zabývající se všemi výše 
uvedenými okolnostmi, jde o posouzení neúplné a tedy nesprávné. K uvedeným 
závěrům se přihlásil Nejvyšší soud např. i v rozsudcích z 9. 1. 2001, sp. zn. 
26 Cdo 1679/99, z 23. 11. 2004, sp. zn. 26 Cdo 2695/2003, a z 13. 5. 2005, sp. 
zn. 26 Cdo 2297/2004.

Z uvedeného je zřejmé, že bytová potřeba pronajímatelů, spoluvlastníků domu, je 
dána i v případě, že mají zájem na vylepšení svých současných bytových potřeb 
(ať už všech nebo jednoho z nich), a to v souvislosti s realizací svého 
vlastnického práva. V daném případě vyplývá tato potřeba z úmyslu zajistit pro 
většinového spoluvlastníka bydlení v bytě o větší podlahové výměře a výhodněji 
situovaného z hlediska jeho polohy v domě i možnosti rekonstrukce, v budoucnu i 
v souvislosti s dalším bytem (pouze k doplnění byty žalobce a jeho sestry jsou 
totožné, neboť se nachází přímo nad sebou). Dovolací soud dále souhlasí se 
závěry odvolacího soudu, že okolnosti na straně nájemců nejsou natolik závažné, 
aby odůvodňovaly odepření výkonu práva žalobců pro rozpor s dobrými mravy podle 
§ 3 odst. 1 o. s. ř. I když se v domě nacházejí jiné volné byty, žádný z nich 
nesplňuje požadavky žalobce – rozloha, patro a postup rekonstrukce. Navíc 
zdravotní stav žalovaného není tak závažný, aby nesnesl změnu prostředí. 
Žalovaní v řízení několikrát uvedli, že na předmětném bytě nelpí a jsou ochotni 
jej vyměnit za byt rovnocenný.

Protože se dovolatelům nepodařilo prostřednictvím užitých dovolacích důvodů 
zpochybnit správnost napadeného rozhodnutí, Nejvyšší soud dovolání – bez 
nařízení jednání (§ 243a odst. 1 o. s. ř.) – jako nedůvodné zamítl (§ 243b 
odst. 2 věta před středníkem a odst. 6  o. s. ř.).

Výrok o náhradě nákladů dovolacího řízení se opírá o ustanovení § 243b odst. 5 
větu první, § 224 odst. 1, § 142 odst. 1 o. s. ř., a o skutečnost, že žalobcům 
nevznikly (dle obsahu spisu) v dovolacím řízení náklady, na jejichž náhradu by 
jinak měli vůči žalovaným právo.

Proti tomuto rozsudku není přípustný opravný prostředek.

V Brně dne 27. ledna 2011
				
JUDr. Marie Rezková, v. r.
předsedkyně senátu




Soud: Nejvyšší soud

Spisová značka: 26 Cdo 4118/2008

Datum rozhodnutí: 27.01.2011

Typ rozhodnutí: ROZSUDEK


Heslo: Dobré mravy, Výpověď z nájmu bytu

Dotčené předpisy: § 711 odst. 1 písm. a) obč. zák. ve znění do 30.03.2006, § 3 odst. 1 obč. zák., § 243b odst. 2 o. s. ř., § 243b odst. 6 o. s. ř.

Kategorie rozhodnutí: C




26 Cdo 4118/2008



ROZSUDEK





Nejvyšší soud České republiky rozhodl v senátě složeném z předsedkyně JUDr. 
Marie Rezkové a soudců JUDr. Miroslava Feráka a Doc. JUDr. Věry Korecké, CSc., 
ve věci žalobců: a) MUDr. E. Š., b) Mgr. M. P. a c) Mgr. Ing. J. H., proti 
žalovaným: 1) J. Z. a 2) M. Š., zastoupeným JUDr. Janem Brožem, advokátem se 
sídlem v Praze 2, Sokolská 60, o přivolení k výpovědi z nájmu bytu, vedené u 
Obvodního soudu pro Prahu 4 pod sp. zn. 23 C 219/2005, o dovolání žalovaných 
proti rozsudku Městského soudu v Praze ze dne 18. března 2008,  č. j. 35 Co 
52/2008-128, takto:

I. Dovolání se zamítá.
II. Žádný z účastníků nemá nárok na náhradu nákladů dovolacího řízení.



O d ů v o d n ě n í :

Žalobou podanou 26. 7. 2005 se žalobci jako podíloví spoluvlastníci domu (tehdy 
byla spoluvlastnicí i MUDr. O. C.) domáhali přivolení k výpovědi z nájmu níže 
specifikovaného bytu žalovaných z důvodu, že žalobce c) potřebuje byt, který má 
větší podlahovou výměru, pro sebe  /§ 711 odst. 1 písm. a) občanského zákoníku 
ve znění před novelou č. 107/2006 Sb. účinnou od 31. 3. 2006 - dále „obč. 
zák.“/.

Obvodní soud pro Prahu 4 (soud prvního stupně) rozsudkem z 19. 6. 2007, č. j. 
23 C 219/2005-100, ve znění opravného usnesení z 19. 12. 2007, č. j. 23 C 
219/2005-118, žalobu zamítl a rozhodl o nákladech řízení. 



Soud prvního stupně z výpisu z katastru nemovitostí zjistil, že žalobci jsou 
podílovými spoluvlastníky domu č. p. 1284 v k. ú. N., a to žalobkyně a) v 
rozsahu ideální 1/4, žalobkyně b) v rozsahu 1/8, a žalobce v rozsahu ideálních 
5/8. Žalovaní manželé jsou společnými nájemci předmětného bytu v prvním patře 
domu o rozloze 60 m2, který byl žalovanému přidělen rozhodnutím z 2. 3. 1988, 
dohoda o jeho užívání byla uzavřena 31. 3. 1988. V přízemí domu žalobkyně a) 
přenechala  dva byty o rozloze 40,6 m2 a 25,9 m2 přenechala své příbuzné paní 
H. a panu Š. V budoucnu by tam měli bydlet její vnuk a vnučka. V prvním patře 
domu se nachází volný byt po zemřelé paní D. o rozloze 51,7 m2, ve třetím patře 
po C. o rozloze 106,4 m2 a ve čtvrtém patře po panu P. o rozloze 69,5 m2. Dále 
jsou v domě čtyři byty pronajaty na dobu určitou, které již „doběhly“. Z těchto 
bytů mají tři rozlohu kolem 20 m2 a čtvrtý byt ve druhém patře domu chce sestra 
žalobce žalobkyně b) do budoucna připojit ke svému bytu. Žalobce sám užívá byt 
ve čtvrtém poschodí o rozloze 41,7 m2. Byt žalovaných chce rekonstruovat stejně 
jako jeho sestra, která bydlí v totožném bytě o patro výše, a do budoucna 
spojit s bytem po paní D. Kromě toho má byt okna do ulice a jeho umístění v 
prvním patře mu více vyhovuje, neboť dům nemá výtah. Žalobce je rovněž 
podílovým spoluvlastníkem domu na V. v rozsahu ideální 1/16, ale žádný z bytů, 
které se v něm nachází, není právně volný. Žalobci se jako spoluvlastníci 
dohodli, že uvolněný byt po žalovaných bude užívat žalobce. Žalovaný je plně 
invalidní s diagnózou arter. hypertense III. st.  Hodně času tráví na chatě u 
B., do P. se vrací dvakrát měsíčně pro důchod a na kontrolu k lékaři, na zimu a 
pokud mu není dobře. Žalovaná zatím pracuje, avšak chystá se do starobního 
důchodu. Dříve chtěli vyměnit předmětný byt s dcerou, který bydlí u vinohradské 
nemocnice, kde je žalovaný v případě nutnosti hospitalizovaný, ale 
spoluvlastníci domu s tím nesouhlasili. Jako odstupné jim nabízeli částku 
100.000,- Kč, kterou odmítli jako nepřiměřenou. Rozsudkem soudu prvního stupně 
ze 4. 6. 2004, č. j. 21 C 193/2001-232, byla zamítnuta žaloba, kterou se 
žalobci domáhali přivolení k výpovědi z nájmu bytu žalovaných z důvodu, že jej 
neužívají bez vážných důvodů a nebo ho bez závažných důvodů užívají jen občas 
podle § 711 odst. 1 písm. h) obč. zák. Rozsudek  byl potvrzen rozhodnutím 
odvolacího soudu ze 3. 11. 2004, č. j. 58 Co 497/2004-266. 

Na základě těchto zjištění dospěl soud prvního stupně k závěru, že výpověď 
žalobců z nájmu bytu žalovaných obsažená v žalobě splňuje stanovené 
náležitosti, a konstatoval, že podle soudní praxe je bytová potřeba 
pronajímatele dána v případech, že nemá vlastní byt, bydlí v bytě o menší 
podlahové výměře, hůře vybaveném, než je byt nájemce, bydlí v místě 
vzdálenějším od pracoviště či města anebo jako vlastník či spoluvlastník chce 
realizovat své vlastnické právo. V dané věci se jedná o byty ve stejném domě, 
čímž odpadají úvahy o jejich poloze a vybavenosti. Byt užívaný žalobcem má o 
18,3 m2 menší podlahovou výměru než byt užívaný žalovanými, nicméně žalobce je 
mladý svobodný muž, jemuž by stávající byt měl stačit. Naproti tomu žalovaní 
jsou starší manželé, žalovaný je invalidním důchodcem, v bytě žije dlouho a 
stěhování by pro něj s manželkou mohlo být stresující. V domě jsou navíc další 
volné byty od garsonky až po sloučený byt po C. Byty po paní D. a panu P. jsou 
rozlohou podobné bytu žalovaných a žalobkyně a) má v přízemí pronajaté dva 
byty, jež sama neužívá. Žalobce má možnost vybrat si mezi nimi a upravit si je 
podle svého přání. Vzhledem k tomu soud prvního stupně nezkoumal obsazenost 
domu na V. Jestliže žalobce za této situace trvá na výpovědi žalovaných, je 
jeho jednání v rozporu s dobrými mravy podle § 3 odst. 1 obč. zák., a proto 
žalobu zamítl.

Městský soud v Praze jako soud odvolací k odvolání žalobců rozsudkem z 18. 3. 
2008, č. j. 35 Co 52/2008-128, změnil rozsudek soudu prvního stupně tak, že 
přivolil k „výpovědi nájmu bytu č. 7, II. kategorie, o velikosti 1+1, 
sestávajícího z jednoho pokoje, jedné kuchyně a příslušenství, ve druhém 
nadzemním podlaží domu č. p. 1284, B. ze Š. 12, v P. 4, kterou dali žalobci 
žalovaným žalobou z 25. 7. 2005“, určil, že „nájemní poměr skončí uplynutím 
tříměsíční výpovědní lhůty, která počne běžet prvním dnem kalendářního měsíce 
následujícího po právní moci rozsudku“, a že „žalovaní jsou povinni byt 
vyklidit a vyklizený předat žalobcům po uplynutí výpovědní lhůty do 15 dnů od 
zajištění přiměřeného náhradního bytu“. Dále rozhodl o nákladech řízení před 
soudy obou stupňů. Odvolací soud uvedl, že soud prvního stupně správně zmínil 
jako jeden z případů, kdy je dána bytová potřeba pronajímatele, popř. dalších 
osob, situaci, kdy tyto osoby bydlí v bytě o menší podlahové výměře než 
nájemce. Z provedeného dokazování vyplývá, že tak je tomu rovněž v posuzované 
věci, a proto byl naplněn výpovědní důvod podle § 711 odst. 1 písm. a) obč. 
zák. (srov. usnesení Nejvyššího soudu z 18. 12. 2001, sp. zn. 26 Cdo 
2357/1999). Soud ani v takovém případě nemusí žalobě vyhovět s ohledem na § 3 
odst. 1 obč. zák., avšak závěry soudu prvního stupně nemohou obstát. V takovém 
případě je třeba zabývat se důvody na straně žalobců i žalovaných, u nichž se 
přihlíží zejména k jejich věku, zdravotnímu stavu a důsledkům změny prostředí. 
Žalovaní namítali šikanózní jednání žalobců s poukazem ohledem na předcházející 
soudní spory, nicméně skutečnost, že se žalobci domnívali, že byly naplněny 
výpovědní důvody a obrátili se na soud, nelze jejich jednání považovat za 
šikanózní, zejména když k výpovědi z nájmu bytu bylo nutné přivolení soudu a 
žaloby byly zamítnuty pro neunesení důkazního břemene. Bezpředmětná je i 
námitka, že v domě se nachází volné byty, neboť žalobci jako podíloví 
spoluvlastníci domu mají právo zvolit si k vlastnímu bydlení byt, který jim 
vyhovuje, a nelze jim vnucovat jiné způsoby řešení jejich bytové situace. 
Nebylo prokázáno, že změna prostředí bude mít nepříznivý vliv na zdravotní stav 
žalovaného, a to i s přihlédnutím k jeho výpovědi, že pobývá půl roku na 
chalupě mimo Prahu, kam bez problémů dvakrát měsíčně cestuje. Žalovaní jsou 
starší nikoliv staré osoby, přičemž sami se nebránili smírnému řešení sporu, 
pokud jim bude zajištěn přiměřený náhradní byt, a dříve navrhovali výměnu bytu 
za byt jejich dcery.

Proti rozsudku odvolacího soudu podali žalovaní dovolání, jehož přípustnost 
opřeli o § 237 odst. 1 písm. a) občanského soudního řádu (dále „o. s. ř.“) s 
odůvodněním, že napadené rozhodnutí spočívá na nesprávném právním posouzení 
věci [§ 241a odst. 2 písm. b) o. s. ř.] a že vychází ze skutkového zjištění, 
které nemá v podstatné části oporu v provedeném dokazování (§ 241a odst. 3 o. 
s. ř.). Namítají, že odvolací soud nesprávně posoudil otázky naplnění důvodu 
přivolení k výpovědi z nájmu bytu podle § 711 odst. 1 písm. a) obč. zák. a 
výkonu práva žalobců v rozporu s dobrými mravy podle § 3 odst. 1 obč. zák. Vzal 
v úvahu  jen nepatrně menší výměru bytu užívaného žalobcem, aniž přihlédl k 
dalším  okolnostem. Blíže nezkoumal, zda rozdíl ve výměře obou bytů je skutečně 
takový, že spolu s rekonstrukcí bytu umožní způsob bydlení, který naplní 
uvedený výpovědní důvod. Spokojil se pouze s tvrzením žalobce, že chce byt 
přestavět stejně jako  žalobkyně b), aniž zkoumal dispozice bytu po přestavbě a 
jaké změny může z pohledu  kvality žalobci přinést. Z dokazování navíc 
vyplynulo, že jejich byt neumožňuje provést stejné úpravy jako v bytě sestry 
žalobce, neboť ten je daleko větší. Velikost bytu nevypovídá také sama o sobě o 
jeho kvalitě a odvolací soud nezjišťoval, zda žalobci nelze zajistit lepší 
kvalitu bydlení v  jiném volném bytě v domě. Výpovědní důvod podle § 711 odst. 
1 písm. a) obč. zák. tak nebyl naplněn.  Žalobce je jako spoluvlastník domu 
vázán nájemní smlouvou i dalšími závazky mezi pronajímatelem a nájemcem a jeho 
vlastnické právo neplatí absolutně. Bylo prokázáno, že v domě se  nachází 
několik volných bytů, z nich některé jsou nesporně větší než byt, který 
užívají. Výpověď je tak v rozporu s dobrými mravy, a to i vzhledem ke 
zdravotnímu  stavu žalovaného. Navrhli, aby dovolací soud rozsudek odvolacího 
soudu zrušil a věc mu vrátil k dalšímu řízení.



Žalobci se k dovolání nevyjádřili.

Nejvyšší soud České republiky jako soud dovolací dovolání projednal a rozhodl o 
něm podle zákona č. 99/1963 Sb., občanský soudní řád, ve znění před novelou 
provedenou zákonem č. 7/2009 Sb. (čl. II, bod 12. tohoto zákona) – dále opět 
„o. s. ř.”.

Dovolání bylo podáno včas, subjekty k tomu oprávněnými – účastníky řízení (§ 
240 odst. 1 o. s. ř.), za splnění podmínky advokátního zastoupení dovolatelů (§ 
241 odst. 1 a 4 o. s. ř.) a je přípustné podle § 237 odst. 1 písm. a) o. s. ř., 
neboť směřuje proti rozsudku odvolacího soudu, jímž byl změněn rozsudek soudu 
prvního stupně ve věci samé.

Podle § 242 odst. 1 a 3 o. s. ř. je dovolací soud vázán nejen rozsahem 
dovolání, ale i uplatněným dovolacím důvodem, včetně toho, jak jej dovolatel 
obsahově vymezil. Je-li dovolání přípustné, dovolací soud přihlédne též k vadám 
uvedeným v § 229 odst. 1, § 229 odst. 2 písm. a) a b) a § 229 odst. 3 o. s. ř. 
(jejich existence nebyla tvrzena a z obsahu spisu se nepodává), jakož i k jiným 
vadám řízení, které mohly mít za následek nesprávné rozhodnutí ve věci [§ 241a 
odst. 2 písm. a) o. s. ř.], i když nebyly dovoláním uplatněny.



Podle § 241a odst. 3 o. s. ř., je-li dovolání přípustné, lze dovolání podat 
také z důvodu, že rozhodnutí vychází ze skutkového zjištění, které nemá podle 
obsahu spisu v podstatné části oporu v provedeném dokazování. Dovolatelé v této 
souvislosti pouze uvedli, že závěry odvolacího soudu týkající se aplikace § 3 
odst. 1 obč. zák. nemají oporu ve skutkových zjištěních, aniž by 
konkretizovali, o které závěry se jedná a v čem má spočívat jejich rozpor v 
provedeném dokazování. Kromě toho od tvrzení, že dotčené byty mají totožnou 
výměru, žalovaní po provedeném dokazování sami upustili, skutečnosti, že 
žalovaní vůči nim v minulosti vedli soudní řízení a že v domě se nachází další 
volné byty, nikdo nesporoval a  zdravotní stav žalovaného by zjištěn z lékařské 
zprávy.

Dovolatelé dále uplatili dovolací důvod nesprávného právního posouzení věci [§ 
241a odst. 2 písm. b) o. s. ř.] s tím, že nebyl naplněn výpovědní důvod podle § 
711 odst. 1 písm. a) obč. zák. a že výkon práva žalobců je v rozporu s dobrými 
mravy podle § 3 odst. 1 obč. zák. 

Soudní praxe nezaznamenala odklon od právního názoru, že ustanovení § 711 odst. 
1 písm. a) obč. zák. nevyžaduje, aby pronajímatel byl osobou, která nemá 
vlastní byt. Bytovou potřebu pronajímatele z hlediska tohoto ustanovení je 
naopak třeba chápat v širším slova smyslu. Je dána i v těch případech, kdy 
pronajímatel má vlastní byt, avšak chce realizovat své vlastnické právo (k 
jehož obsahu patří rovněž právo užívat předmět vlastnictví) bydlením v domě, 
jehož je vlastníkem, a o dům také pečovat (srov. odůvodnění rozsudku Vrchního 
soudu v Praze ze dne 29. 4. 1994, sp. zn. 2 Cdo 45/94, uveřejněného pod č. 36 v 
sešitě č. 7 z roku 1996 Sbírky soudních rozhodnutí a stanovisek), popřípadě 
hodlá si vylepšit své bytové poměry ve vlastním domě bydlením v dalším bytě. 
Smyslem  výpovědního důvodu podle § 711 odst. 1 písm. a) obč. zák. tedy je i 
to, aby bylo pronajímateli umožněno (kvalitnější) bydlení ve vlastním domě a 
tím mohl lépe realizovat své vlastnické právo k domu (srov. např. také rozsudek 
Nejvyššího soudu České republiky ze dne 30. 9. 2003, sp. zn. 26 Cdo 1209/2002). 
Je-li smyslem výpovědního důvodu podle § 711 odst. 1 písm. a) obč. zák. umožnit 
pronajímateli bydlení ve vlastním domě (aby pronajímatel mohl bydlením ve 
vlastním domě realizovat své vlastnické právo), nelze podle názoru dovolacího 
soudu neexistenci bytové potřeby pronajímatele odůvodnit ani tím, že je 
nájemcem jiného bytu. 

Při posouzení věci podle § 711 odst. 1 písm. a) obč. zák. nelze na neexistenci 
bytové potřeby pronajímatele usoudit ani v situaci, kdy pronajímatel má ve svém 
domě jiný právně volný byt; žalobce jako spoluvlastník předmětného domu má 
právo zvolit si ve svém domě k vlastnímu bydlení byt, který mu vyhovuje, a 
nelze mu vnucovat jiné způsoby řešení jeho bytové situace (srov. např. rozsudek 
Nejvyššího soudu ze dne 8. 6. 1999, sp. zn. 26 Cdo 87/99). Skutkové zjištění, 
že v předmětném domě je volný jiný byt (jiný než ten, vůči jehož nájemcům 
uplatnili pronajímatelé výpověď z nájmu bytu), je tedy bez právního významu pro 
posouzení otázky bytové potřeby pronajímatele [ve smyslu § 711 odst. 1 písm. a) 
obč. zák.], ale může se uplatnit při posouzení věci podle § 3 odst. 1 obč. 
zák., což připadá v úvahu i v případě výpovědního důvodu podle § 711 odst. 1 
písm. a) obč. zák. 



Ustálená soudní praxe (srov. již citovaný rozsudek Vrchního soudu v Praze ze 
dne 29. 4. 1994, sp. zn. 2 Cdo 45/94) dovodila, že ani v případě, že výpovědní 
důvod podle § 711 odst. 1 písm. a) obč. zák. bude dán, nemusí soud (mimořádně) 
žalobě na přivolení k výpovědi z nájmu bytu vyhovět, a to s ohledem na § 3 
odst. 1 obč. zák. Úvaha soudu tu musí být podložena konkrétními zjištěními, a 
to s přihlédnutím k okolnostem na straně nájemce, ale i pronajímatele (srov. 
rozhodnutí uveřejněné ve Sbírce soudních rozhodnutí a stanovisek ročník 1996, 
pod pořadovým číslem 36). V citovaném rozhodnutí se jako okolnosti, jež mohou 
mít při posouzení věci z hlediska ustanovení § 3 odst. 1 obč. zák. právní 
význam, uvádí příkladmo zjištěný věk, zdravotní stav a důsledky, které by mohla 
mít pro zdravotní stav nájemce změna prostředí. Při úvaze o tom, zda jsou 
splněny podmínky pro použití ustanovení § 3 odst. 1 obč. zák., je tedy třeba 
brát v úvahu nejen důvody, pro něž se použití citovaného ustanovení domáhá ten, 
který je z bytu vypovídán, ale i rozhodné okolnosti na straně toho, kdo se 
přivolení k výpovědi z nájmu bytu domáhá. Takovými rozhodnými okolnostmi jsou 
ty, které mohou ovlivnit odpověď na otázku, zda lze po žalobci – pronajímateli 
– spravedlivě požadovat, aby mu byla ochrana jeho práva (práva domáhat se 
přivolení k výpovědi) dočasně odepřena. Není-li právní posouzení důvodnosti 
aplikace § 3 odst. 1 obč. zák. podloženo úvahou zabývající se všemi výše 
uvedenými okolnostmi, jde o posouzení neúplné a tedy nesprávné. K uvedeným 
závěrům se přihlásil Nejvyšší soud např. i v rozsudcích z 9. 1. 2001, sp. zn. 
26 Cdo 1679/99, z 23. 11. 2004, sp. zn. 26 Cdo 2695/2003, a z 13. 5. 2005, sp. 
zn. 26 Cdo 2297/2004.

Z uvedeného je zřejmé, že bytová potřeba pronajímatelů, spoluvlastníků domu, je 
dána i v případě, že mají zájem na vylepšení svých současných bytových potřeb 
(ať už všech nebo jednoho z nich), a to v souvislosti s realizací svého 
vlastnického práva. V daném případě vyplývá tato potřeba z úmyslu zajistit pro 
většinového spoluvlastníka bydlení v bytě o větší podlahové výměře a výhodněji 
situovaného z hlediska jeho polohy v domě i možnosti rekonstrukce, v budoucnu i 
v souvislosti s dalším bytem (pouze k doplnění byty žalobce a jeho sestry jsou 
totožné, neboť se nachází přímo nad sebou). Dovolací soud dále souhlasí se 
závěry odvolacího soudu, že okolnosti na straně nájemců nejsou natolik závažné, 
aby odůvodňovaly odepření výkonu práva žalobců pro rozpor s dobrými mravy podle 
§ 3 odst. 1 o. s. ř. I když se v domě nacházejí jiné volné byty, žádný z nich 
nesplňuje požadavky žalobce – rozloha, patro a postup rekonstrukce. Navíc 
zdravotní stav žalovaného není tak závažný, aby nesnesl změnu prostředí. 
Žalovaní v řízení několikrát uvedli, že na předmětném bytě nelpí a jsou ochotni 
jej vyměnit za byt rovnocenný.

Protože se dovolatelům nepodařilo prostřednictvím užitých dovolacích důvodů 
zpochybnit správnost napadeného rozhodnutí, Nejvyšší soud dovolání – bez 
nařízení jednání (§ 243a odst. 1 o. s. ř.) – jako nedůvodné zamítl (§ 243b 
odst. 2 věta před středníkem a odst. 6  o. s. ř.).

Výrok o náhradě nákladů dovolacího řízení se opírá o ustanovení § 243b odst. 5 
větu první, § 224 odst. 1, § 142 odst. 1 o. s. ř., a o skutečnost, že žalobcům 
nevznikly (dle obsahu spisu) v dovolacím řízení náklady, na jejichž náhradu by 
jinak měli vůči žalovaným právo.

Proti tomuto rozsudku není přípustný opravný prostředek.

V Brně dne 27. ledna 2011
				
JUDr. Marie Rezková, v. r.
předsedkyně senátu




