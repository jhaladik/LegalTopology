Soud: Nejvyšší soud

Důvod dovolání: § 259 odst. 4 tr.ř. 

Spisová značka: 4 Tz 77/2010

Datum rozhodnutí: 27.01.2011

Typ rozhodnutí: ROZSUDEK


Heslo: Zákaz reformace in peius

Dotčené předpisy: § 259 odst. 4 tr. ř.

Kategorie rozhodnutí: D




4 Tz 77/2010-I-41


U S N E S E N Í

		 
	Nejvyšší  soud  České  republiky   rozhodl  ve  veřejném  zasedání  
konaném dne 27. ledna 2011 v trestní věci obviněného  R.  K., v řízení o 
stížnosti pro porušení zákona, kterou podal ministr spravedlnosti České 
republiky proti rozsudku Krajského soudu v Brně ze dne 21. 4. 2009, sp. zn. 8 
To 152/2009, podle § 275 odst. 3 tr. ř.               t a k t o:


	Obviněný R. K.  s e   n e b e r e   d o   v a z b y. 
	
				     O d ů v o d n ě n í:

Rozsudkem Okresního soudu ve Znojmě ze dne 20. 3. 2008, sp. 
zn.                     3 T 128/2006, byl obviněný R. K., vedle dalších 
obviněných, uznán vinným ze spáchání trestných činů: 

-	krádeže podle § 247 odst. 1 písm. b), e), odst. 3 písm. b) tr. zák., 
-	porušování domovní svobody podle § 238 odst. 1, 2, 3 tr. zák., 
-	poškozování cizí věci podle § 257 odst. 1 tr. zák., 
-	nedovoleného ozbrojování podle § 185 odst. 1 tr. zák, 

za což byl podle § 247 odst. 3 tr. zák. s přihlédnutím k § 35 odst. 2 tr. zák. 
odsouzen k souhrnnému trestu odnětí svobody v trvání 6,5 roku, podle § 39a 
odst. 2 písm. c)             tr. zák. byl na dobu výkonu trestu zařazen do 
věznice s ostrahou a podle § 35 odst. 2             tr. zák. byly současně 
zrušeny výroky o trestu z rozsudků Okresního soudu v Třebíči ze dne 23. 10. 
2006, sp. zn. 2 T 168/2006 a Městského soudu v Brně ze dne 7. 8. 2007,          
sp. zn. 92 T 127/2007, jakož i všechna rozhodnutí na tyto výroky obsahově 
navazující, pokud vzhledem ke změně, k níž došlo zrušením, pozbyla podkladu. 
Podle § 229 odst. 1 tr. ř. bylo rozhodnuto o náhradě škody. 

	Obviněný R. K., vedle dalších obviněných, podal proti rozsudku 
Okresního soudu ve Znojmě ze dne 20. 3. 2008, sp. zn. 3 T 128/2006, odvolání,  
o kterém rozhodl Krajský soud v Brně rozsudkem ze dne 21. 4. 2009, sp. zn. 8 To 
152/2009, tak, že podle § 258 odst. 1 písm. b), odst. 2 tr. ř. zrušil výrok o 
souhrnném trestu ohledně tohoto obviněného z rozsudku Okresního soudu ve Znojmě 
ze dne 20. 3. 2008, sp. zn. 3 T 128/2006, včetně výroku podle § 35 odst. 2 tr. 
ř. a při nezměněném výroku o vině trestnými činy krádeže podle § 247 odst. 1 
písm. b), e), odst. 3 písm. b) tr. zák., porušování domovní svobody podle § 238 
odst. 1, 2, 3 tr. zák., poškozování cizí věci podle § 257 odst. 1 tr. zák. a 
nedovoleného ozbrojování podle  § 185 odst. 1 tr. zák. mu byl za tyto trestné 
činy a za sbíhající se trestné činy úvěrového podvodu podle § 250b odst. 1 tr. 
zák., kterým byl uznán vinným rozsudkem Městského soudu v Brně ze dne 24. 11. 
2006, sp. zn. 90 T 62/2006, úvěrového podvodu podle  § 250b odst. 1 tr. zák., 
kterým byl uznán vinným rozsudkem Městského soudu v Brně ze dne 7. 8. 2007, sp. 
zn. 92 T 127/2007 a úvěrového podvodu podle § 250b odst. 1 tr. zák., kterým byl 
uznán vinným rozsudkem Městského soudu v Brně ze dne 31. 3. 2006, sp. zn. 95 T 
13/2006, uložen podle § 247 odst. 3 tr. zák. za užití § 35 odst. 2 tr. zák. 
souhrnný trest odnětí svobody v trvání 6,5 roku, pro jehož výkon byl zařazen 
podle  § 39a odst. 2 písm. c)  tr. zák. do věznice s ostrahou, a to za 
současného zrušení výroku o trestu z rozsudku Městského soudu v Brně ze dne 7. 
8. 2007, sp. zn. 92 T 127/2007, jakož i všech rozhodnutí na tento výrok 
obsahově navazujících, pokud vzhledem ke změně, k níž došlo zrušením, pozbyla 
podkladu.    
  
	Proti 	rozsudku Krajského soudu v Brně ze dne 21. 4. 2009, sp. 
zn.                          8 To 152/2009, v části týkající se obviněného R. 
K., podal následně ministr spravedlnosti u Nejvyššího soudu České republiky 
stížnost pro porušení zákona ve prospěch obviněného R. K. Vytkl v ní, že zákon 
byl porušen v ustanoveních § 259 odst. 4 a § 2 odst. 5, 6 tr. ř.  

Následně bylo rozsudkem Nejvyššího soudu České republiky ze dne 27. 1. 2011, 
sp. zn. 4 Tz 77/2010, vysloveno, že pravomocným rozsudkem Krajského soudu v 
Brně ze dne 21. 4. 2009, sp. zn. 8 To 152/2009, v části týkající  se  
obviněného  R.  K.  a  v  řízení předcházejícím byl porušen zákon v ustanovení 
§  259 odst. 4 tr. řádu  v neprospěch obviněného R. K. Nejvyšší soud České 
republiky proto podle  § 269 odst. 2 tr. ř. napadený rozsudek  v uvedené části 
zrušil včetně všech dalších rozhodnutí na zrušené rozhodnutí obsahově 
navazujících, pokud vzhledem ke změně, k níž došlo zrušením, pozbyla podkladu a 
podle § 270 odst. 1 tr. ř. přikázal Krajskému soudu v Brně, aby věc v potřebném 
rozsahu znovu projednal a rozhodl. 

	Podle ustanovení § 275 odst. 3 tr. ř. vykonává-li se na obviněném trest 
odnětí svobody uložený mu původním rozsudkem a Nejvyšší soud ke stížnosti pro 
porušení zákona výrok o tomto trestu zruší, rozhodne zároveň o vazbě. 

Jelikož Nejvyšší soud České republiky neshledal v současném stadiu 
řízení              u obviněného R. K. žádný ze zákonných důvodů vazby, jak 
jsou zakotveny  v § 67 písm. a), b) c) tr. ř., tak rozhodl, že se do vazby 
nebere.

P o u č e n í :   Proti tomuto usnesení není opravný prostředek přípustný. 


				V Brně dne 27. ledna 2011


									    
Předseda senátu:
     JUDr. Jiří Pácal  



