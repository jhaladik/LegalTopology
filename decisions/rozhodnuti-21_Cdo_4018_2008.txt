Soud: Nejvyšší soud

Spisová značka: 21 Cdo 4018/2008

Datum rozhodnutí: 23.09.2010

Typ rozhodnutí: ROZSUDEK


Heslo: Předběžné opatření, Společné jmění manželů

Dotčené předpisy: § 143a odst. 1 obč. zák., § 76 odst. 1 písm. e) o. s. ř., § 76 odst. 1 písm. f) o. s. ř., § 76f o. s. ř.

Kategorie rozhodnutí: C




	        
									21 Cdo 
4018/2008


ROZSUDEK
JMÉNEM REPUBLIKY

Nejvyšší soud České republiky rozhodl v senátě složeném z předsedy senátu JUDr. 
Romana Fialy a soudců JUDr. Ljubomíra Drápala a JUDr. Zdeňka Novotného v právní 
věci žalobkyně O. G., zastoupené JUDr. Zdeňkou Mikovou, advokátkou se sídlem v 
Mladé Boleslavi, Kalefova č. 404, proti žalovaným 1) J. H., zastoupené JUDr. 
Karlem Šindelářem, advokátem se sídlem v Praze 10, Dikova č. 15, 2) J. H., o 
určení vlastnického práva, vedené u Okresního soudu v Nymburce pod sp. zn. 8 C 
302/2004, o dovolání žalobkyně proti rozsudku Krajského soudu v Praze ze dne 
16. listopadu 2005, č. j. 21 Co 300/2005-200, takto: 


Rozsudek krajského soudu se s výjimkou výroku, kterým byl rozsudek okresního 
soudu potvrzen, zrušuje a věc se v tomto rozsahu vrací Krajskému soudu v Praze 
k dalšímu řízení.



O d ů v o d n ě n í :

Žalobkyně se žalobou podanou u Okresního soudu v Nymburce dne 16.3.2004 
(změněnou se souhlasem soudu) domáhala určení, že „do dědictví po M. H., 
posledně bytem v P., zemřelém dne 27.4.2003, náleží byt 1280/3 v domě čp. 1280, 
P. III. spolu se spoluvlastnickým podílem na společných částech domu čp. 1280 v 
P. a pozemků stp. 3221/4 ve výši 171/1600 a garáž 1280/11 se spoluvlastnickým 
podílem na společných částech domu a pozemku ve výši 29/1600, a to domu čp. 
1280 v P. a stp. 3221/4 zapsaných na LV č. 4756 pro k.ú. a obec P. vedeném u 
Katastrálního úřadu pro Středočeský kraj, Katastrální pracoviště N.; jedna 
ideální osmina stp. 3221/4 o výměře 222 m2 – zastavěná plocha a nádvoří na LV 
č. 4003 pro k.ú. a obec P. vedeném u Katastrálního úřadu pro Středočeský kraj, 
Katastrální pracoviště N.; jedna ideální čtyřicetina parc. 3221/1 o výměře 888 
m2 – ostatní plocha a parc. 3221/9 o výměře 1.654 m2 – ostatní plocha zapsané 
na LV č. 4013 pro k.ú. a obec P. vedeném u Katastrálního úřadu pro Středočeský 
kraj, Katastrální pracoviště N.; dům čp. 35 na stp. 2011/1 – ubytovací 
zařízení, stp. 2011/1 o výměře 1.175 m2 – zastavěná plocha a nádvoří zapsaných 
na LV č. 3885 pro k.ú. a obec P. vedeném u Katastrálního úřadu pro Středočeský 
kraj, Katastrální pracoviště N.; občanská vybavenost bez čp. č.e. na stp. 
2011/2 a stp. 4019/2, stp. 2011/2 o výměře 148 m2 zapsané na LV č. 3886 pro 
k.ú. a obec P. vedeném u Katastrálního úřadu pro Středočeský kraj, Katastrální 
pracoviště N.“. Uvedla, že „je dcerou zůstavitele M. H., zemřelého dne 
27.4.2003, posledně bytem v P.“; že „dědické řízení po zemřelém M. H. probíhá u 
Okresního soudu v Nymburce pod sp.zn. Nd 197/2003-103“; že „zůstavitel zanechal 
závěť ze dne 3.10.2001, jíž odkázal veškerý svůj majetek svým dětem, a to jí a 
druhému žalovanému“; že v „dědickém spisu není správně stanoven rozsah 
zůstavitelova majetku“; že „největším majetkem jejího otce by měl být hotel H. 
v P.“; že však „tato nemovitost není evidována na zůstavitele, ale na jeho 
manželku J. H., tj. žalovanou 1)“; že „žalovaná 1) měla nemovitost nabýt na 
základě smlouvy o zúžení společného jmění manželů ze dne 20.3.2003, vložené do 
katastru nemovitostí pod č.j. V 841/2003-208 s účinky ode dne 27.3.2003“; že 
„rovněž byt a garáž v domě čp. 1280 v P. není evidován na jejího otce nebo 
popř. na oba manžele jako jejich společné jmění, ale že je evidován pouze na 
žalovanou 1)“; že „otec byl členem družstva někdy od roku 1985 a předmětný byt 
stále užíval a na výše uvedené adrese bydlel“; že „žalovaná 1) nepřipouští 
žádnou možnost dohody“; že „zůstavitel požádal dne 22.6.1993 o převedení 
členských práv k bytu čp. 1280, bytová jednotka č. 40, ul. N. v P. na žalovanou 
1)“; že „předmětný byt, včetně příslušenství, tj. garáže, podílu na společných 
částech domu a podílu na stavební parcele, byl převeden smlouvou o převodu 
družstevního bytu a garáže ze dne 12.12.1995, vloženou do katastru nemovitostí 
pod sp.zn. V4, 11-2746/95, s právními účinky ode dne 19.12.1995, a to na 
žalovanou 1)“; že „v době převodu byla nabyvatelka již provdána za zůstavitele, 
s nímž uzavřela sňatek dne 23.9.1995“; že „ze smlouvy nevyplývá, kdo vůči 
družstvu uhradil veškeré povinnosti“; že „z čl. II. smlouvy vyplývá, že za 
podíl na parcelách 3221/4, 3221/1 a 3221/9 měla být zaplacena kupní cena ve 
výši 26.585,- Kč do patnácti dnů od uzavření kupní smlouvy“; že „jde o majetek, 
který byl nabyt za trvání manželství“ a „který patří do společného jmění 
manželů a měl by tedy v rámci dědického řízení být vypořádán“; že do dědictví 
by měl náležet „hotel H. v P., tj. dům čp. 35 na stp. 2011 a stp. 2011 o výměře 
1.323 m2 v k.ú. a obci P. zapsané na LV č. 3888 pro k.ú. a obec P. vedeném u 
Katastrálního úřadu pro Středočeský kraj, Katastrální pracoviště N.“; že 
„zůstavitel tyto nemovitosti nabýval postupně“; že „jednu id. 1 předmětných 
nemovitostí nabyl darem od své předchozí manželky paní I. K. darovací smlouvou 
ze dne 18.2.1993, která byla vložena do katastru nemovitostí s právními účinky 
ode dne 2.3.1993“; že tedy „jednu id. 1 nemovitostí nabyl zůstavitel před 
uzavřením sňatku se žalovanou 1) do svého výlučného vlastnictví“; že „druhou 
id. 1 nemovitostí nabyl zůstavitel na základě rozsudku Okresního soudu v 
Nymburce ze dne 30.3.2000, čj. 5 C 1069/1996-71, který nabyl právní moci dne 
23.11.2000, ve spojení s rozsudkem Krajského soudu v Praze ze dne 10.10.2000, 
čj. 31 Co 113/2000-97“; že „tímto rozsudkem bylo zrušeno podílové 
spoluvlastnictví zůstavitele k předmětným nemovitostem s paní R. P.“; že „po 
smrti zůstavitele zjistila, že zůstavitel uzavřel dne 6.6.2001 notářským 
zápisem smlouvu o rozšíření stanoveného rozsahu společného jmění manželů, kdy 
předmětné nemovitosti prohlásil spolu s žalovanou 1) za společné jmění manželů 
v souladu s § 143a obč. zák.“; že „notářským zápisem ze dne 20.3.2003 pak zúžil 
zákonem stanovený rozsah společného jmění manželů, a to tak, že předmětné 
nemovitosti se staly výlučným vlastnictvím žalované 1)“; že zároveň bylo 
určeno, že „předmětem výlučného vlastnictví žalované 1) je i veškeré vybavení a 
zařízení objektu čp. 35, které manželé zakoupili za trvání svého manželství ze 
společných finančních prostředků a které se nachází nebo bude nacházet v 
uvedeném objektu“ a že „výlučným vlastnictvím žalované 1) je i veškeré vybavení 
domácnosti, které si manželé zakoupili za trvání manželství ze společných 
finančních prostředků, s výjimkou sedací soupravy a dvojlůžka, a které se 
nachází či bude nacházet v bytě č. 3 domě čp. 3221/4 v k.ú. P.“; že „předmětné 
nemovitosti mají být předmětem dědictví“; že „po dobu života zůstavitele byla 
ubezpečována o tom, že majetek po zůstaviteli bude dědit výlučně ona a žalovaný 
2) jako děti zůstavitele“; že „o této skutečnosti ji zůstavitel ubezpečoval 
zejména poté, co žalovaná 1) v roce 2001 navázala známost s jiným mužem a také 
poté, co vážně onemocněl, byl hospitalizován a pomoc mu poskytovala v této době 
pouze ona“; že „zejména smlouva ze dne 20.3.2003 je smlouvou, kterou žalobce 
uzavíral krátce před svou smrtí a ve vážném zdravotním stavu“; že „má 
pochybnosti o tom, zda je skutečně projevem vůle zůstavitele“; že „šlo ze 
strany zůstavitele a žalované 1) při uzavírání citovaných smluv o rozšíření a 
zúžení SJM o spekulativní kroky“; že „zůstavitel se po celou dobu života choval 
jako výlučný vlastník předmětných nemovitostí, tj. hotelu Hubert v 
Poděbradech“; že „hotel spravoval, obhospodařoval a provoz tohoto hotelu byl 
základem jeho podnikání“; že „o předmětných nemovitostech bylo účtováno ve 
firmě zůstavitele, který podnikal jako fyzická osoba, a to až do jeho smrti“; 
že „zůstavitel až do posledního dne svého života celý podnik řídil“; že proto 
„obě smlouvy, a to jak smlouva o rozšíření SJM, tak smlouva o zúžení společného 
jmění manželů, jsou absolutně neplatné pro rozpor s dobrými mravy, a proto, že 
obcházejí zákon“; že „pokud soud nebude tyto smlouvy považovat za neplatné, 
pak, vzhledem k dědickému nároku žalobkyně, nemůže se žalovaná 1) vůči ní 
dovolávat těchto smluv, protože obsah smluv jí nebyl znám dle § 143a odst. 4 
obč. zák.“ a že „naléhavý právní zájem je dán skutečností, že spolu s žalovaným 
2) je dědičkou zůstavitele M. H. a je tedy nepochybně nutné, aby byl správně a 
v úplnosti určen rozsah aktiv a pasiv dědictví“; dále že „z nového vyhotovení 
LV č. 3886 zjistila, že na stp. 2011/2 a stp. 4019/2 se nachází nová stavba 
občanské vybavenosti bez čp. č.e.“; že „stavba byla zhotovena za trvání 
manželství a za života zůstavitele“; že „o stavbě jako takové není žádná zmínka 
ani v notářském zápisu o rozšíření společného jmění manželů, ani o zúžení 
společného jmění manželů“ a že proto „i tato stavba nově evidovaná v katastru 
nemovitostí náleží do dědictví“.

Okresní soud v Nymburce - poté, co usnesením připustil změnu žaloby - rozsudkem 
ze dne 1.2.2005, č.j. 8 C 302/2004-132, určil, že „do dědictví po M. H., 
zemřelém dne 27.4.2003, náleží ideální jedna polovina domu čp. 35 na st. p. 
2011/1 – ubytovací zařízení, dále ideální jedna polovina st. p. 2011/1 o výměře 
1175 m2 – zastavěná plocha a nádvoří, jakož i ideální jedna polovina občanské 
vybavenosti bez č.p., č.e. na st. p. 2011/2 a st. p. 4019/2, a dále ideální 
jedna polovina st. p. 2011/2 o výměře 148 m2, vše zapsané na LV č. 3886 pro 
katastrální území a obec P. u Katastrálního úřadu pro Středočeský kraj, 
Katastrální pracoviště N.“ (výrok I.); současně zamítl „žalobu na určení, že do 
dědictví po M. H., zemřelém dne 27.4.2003, náleží ideální jedna polovina domu 
čp. 35 na st. p. 2011/1 – ubytovací zařízení, dále ideální jedna polovina st. 
p. 2011/1 o výměře 1175 m2 – zastavěná plocha a nádvoří, jakož i ideální jedna 
polovina občanské vybavenosti bez č.p., č.e. na st. p. 2011/2 a st. p. 4019/2, 
jakož i ideální jedna polovina st. p. 2011/2 o výměře 148 m2, všechny 
nemovitosti zapsané na LV č. 3886 pro katastrální území a obec P. u 
Katastrálního úřadu pro Středočeský kraj, Katastrální pracoviště N.; dále byt 
1280/3 v domě č.p. 1280, P. III., spolu se spoluvlastnickým podílem na 
společných částech domu č.p. 1280 v P. a pozemků st.p. 3221/4 ve výši 171/1600, 
dále garáž 1280/11 se spoluvlastnickým podílem a společných částech domu a 
pozemku ve výši 29/1600, a to domu č.p. 1280 v P. a st. p. 3221/4, nemovitosti 
zapsané na LV č. 4756 pro katastrální území a obec P. u Katastrálního úřadu pro 
Středočeský kraj, Katastrální pracoviště N.; dále jedna ideální osmina st. p. 
3221/4 o výměře 222 m2 – zastavěná plocha a nádvoří, zapsaná na LV č. 4003 pro 
katastrální území a obec P. u Katastrálního úřadu pro Středočeský kraj, 
Katastrální pracoviště N. a jedna ideální čtyřicetina parcely č. 3221/1 o 
výměře 888 m2 – ostatní plocha a č. 3221/9 o výměře 1654 m2 – ostatní plocha, 
zapsané na LV č. 4013 pro katastrální území a obec P. u Katastrálního úřadu pro 
Středočeský kraj, Katastrální pracoviště N.“ (výrok II.); dále rozhodl, že 
žalobkyně je povinna zaplatit žalované 1) na náhradě nákladů řízení částku 
10.375,- Kč k rukám jejího zástupce a že žalovanému 2) se náhrada nákladů 
řízení vůči žalobkyni nepřiznává. Vycházel ze závěru, že „pod sp. zn. D 
566/2003 probíhá u Okresního soudu v Nymburce dědické řízení po zůstaviteli M. 
H., jehož pozůstalou manželkou je žalovaná 1), a dětmi žalobkyně a žalovaný 
2)“; že „ani jeden dědictví neodmítl“; že „řízení není doposud skončeno“; že 
„majetek, který je předmětem tohoto řízení, není předmětem dědictví, resp. je 
mezi účastníky sporným“; že „dne 3.10.2001 zůstavitel sepsal vlastnoručně 
závěť, kterou pro případ jeho smrti veškerý svůj majetek odkazuje svým dětem“; 
že „děti zůstavitele, tj. žalobkyně a žalovaný 2), jsou dědici ze závěti a 
zároveň neopomenutelnými dědici pro případ, že by závěť nebyla shledána 
platnou“; že „neplatnost závěti nebyla namítnuta“; že „jako výlučná vlastnice 
nemovitostí uvedených ve výroku rozsudku je v katastru nemovitostí zapsána 
žalovaná 1)“; že „žalovaná 1) a zůstavitel uzavřeli manželství dne 23.9.1995“; 
že „zůstavitel nabyl ideální polovinu „Hotelu H.“, tj. provozního domu čp. 
35/III. se stavební parcelou č. 2011 v k.ú. a obci P. se všemi součástmi a 
příslušenstvím darovací smlouvou ze dne 18.2.1993 od dárkyně I.K., jeho 
tehdejší manželky“; že „druhou ideální polovinu těchto nemovitostí nabyl 
rozsudkem Okresního soudu v Nymburce ze dne 30.3.2000, č.j. 5 C 1069/1996-71, 
který nabyl právní moci dne 23.11.2000, ve spojení s rozsudkem Krajského soudu 
v Praze ze dne 10.10.2000, č.j. 31 Co 113/2000-97“; že „tímto rozsudkem bylo 
zrušeno podílové spoluvlastnictví zůstavitele a R. P.“; že „usnesením Okresního 
soudu v Nymburce ze dne 30.9.1999, č.j. 10 C 841/95, bylo vydáno předběžné 
opatření, kterým bylo zůstaviteli přikázáno zdržet se právních úkonů 
směřujících k převodu a k zatížení jedné ideální poloviny domu čp. 35 na 
stavební parcele č. 2011 a jedné ideální poloviny stavební parcely č. 2011 o 
výměře 1323 m2“; že „notářským zápisem ze dne 6.6.2001 uzavřeli zůstavitel a 
žalovaná 1) smlouvu o rozšíření stanoveného rozsahu společného jmění manželů 
tak, že se objekt bydlení čp. 35  a stavební parcela č. 2011 stanou společným 
jměním manželů“; že „notářským zápisem ze dne 20.3.2003 uzavřeli zůstavitel a 
žalovaná 1) smlouvu o zúžení zákonem stanoveného rozsahu společného jmění 
manželů s tím, že se dohodli ve smyslu § 143a odst. 1 obč. zák., že zúží 
zákonem stanovený rozsah svého společného jmění manželů tak, že se shora 
uvedené nemovitosti stanou výlučným vlastnictvím žalované 1)“; že „zůstavitel a 
žalovaná 1) požádali o stavební povolení k přestavbě č.p. 35/III. s tím, že se 
má jednat o rekonstrukci letní restaurace na pivnici“; že „kolaudačním 
rozhodnutím ze dne 4.12.2003 bylo povoleno užívání stavby – stavebních úprav 
letní restaurace na pivnici u hotelu H.“; že „žalobkyně prokázala naléhavý 
právní zájem ve smyslu ust. § 80 písm. c) o.s.ř. na určení, že uvedené 
nemovitosti spadají do dědictví po zůstaviteli“; že „pokud by se tvrzené 
skutečnosti prokázaly, předmět dědictví by se o uvedené nemovitosti rozšířil“; 
že, „pokud zůstavitel uzavřel dne 6.6.2001 smlouvu o rozšíření společného jmění 
manželů a dne 20.3.2003 smlouvu o zúžení společného jmění manželů, porušil 
zákaz daný mu usnesením ze dne 30.9.1999, tj. zákaz disponovat s id. 1 hotelu 
H.“; že „neplatnost těchto právních úkonů je zde dána podle § 39 obč. zák., a 
to pro rozpor se zákonem“; že „ideální 1 hotelu H. tak spadá do dědictví po 
zůstaviteli“; dále že „k rozdělení st. parc. č. 2011 o výměře 1323 m2 na pozem. 
st. 2011/1 a st. 2011/2 došlo až geometrickým plánem, který byl potvrzen 
Katastrálním úřadem v N. pod č. 167/2003 až dne 10.4.2003, tedy až poté, co 
došlo k uzavření obou smluv ohledně SJM zůstavitele a žalované 1)“; že „pozemky 
č. 2011/1 a 2011/2 vznikly na základě uvedeného geometrického plánu právě z 
pozemku č. 2011 v k.ú. P.“; že „stavba začala být evidována na základě vydaného 
kolaudačního rozhodnutí v prosinci 2003, když byla předtím teprve v říjnu 2003 
prodána žalované 1) do jejího výlučného vlastnictví oddělená parcela č. 4019/2 
v k.ú. P.“; že proto „předběžné opatření ze září 1999 se netýká jen ubytovacího 
zařízení čp. 35 na stavební parcele 2011/1 a stavební parcely 2011/1, jakož i 
st. parcely 2011/2 (dříve vše st. p. č. 2011) v k.ú. P., ale také uvedené 
stavby občanské vybavenosti bez č.p./č.e. na st. p.č. 2011/2 a st. p. 4019/2 v 
k.ú. P., resp. její ideální poloviny“; dále že „smlouvy o rozšíření a zúžení 
společného jmění manželů jsou v souladu s ust. § 143a obč. zák.“; že „jsou 
projevem smluvní volnosti účastníků občanskoprávních vztahů“; že „smlouvy 
nejsou neplatné pro rozpor s dobrými mravy a pro obcházení zákona“; že „v ust. 
§ 143a odst. 4 obč. zák. má zákonodárce na mysli ochranu třetích osob, přesněji 
věřitelů“; že „toto postavení však dozajista nemají dědicové zůstavitele“; že 
proto „obě smlouvy týkající se společného jmění manželů jsou platně uzavřené, s 
výjimkou uvedeného předběžného opatření, které se týkalo jedné ideální poloviny 
„hotelu H.“ a „stavby občanské vybavenosti“; dále že „pokud jde o byt a garáž, 
ani zde není důvod žalobě vyhovět“; že „právo společného nájmu žalované 1) a 
zůstavitele ani nemohlo vzniknout a ani nevzniklo“; že „zůstavitel se stal 
členem družstva a nájemcem uvedeného bytu ještě před uzavřením manželství s 
žalovanou 1)“; že „SBD Bohemia P. na své schůzi dne 20.9.1993 usnesením č. 
249/93/19 schválilo převod členských práv a povinností spojených s právem 
užívat družstevní byt ze zůstavitele na žalovanou 1)“; že „od 22.9.1993 přestal 
být zůstavitel členem SBD Bohemia P. a nájemcem, resp. osobním uživatelem 
uvedeného bytu“, přičemž „zůstavitel a žalovaná 1) uzavřeli manželství až dne 
23.9.1995“ a že „uvedené nemovitosti jsou ve výlučném vlastnictví žalované 1) a 
byly na ni platně převedeny“. 

K odvolání žalobkyně a žalované 1) Krajský soud v Praze rozsudkem ze dne 
16.11.2005, č.j. 21 Co 300/2005-195, rozsudek soudu prvního stupně „ve výroku 
I.“ změnil tak, že zamítl „žalobu na určení, že do dědictví po M. H., zemřelém 
dne 27.4.2003, náleží ideální jedna polovina domu čp. 35 na st. p. 2011/1 – 
ubytovací zařízení, dále ideální jedna polovina st. p. 2011/1 o výměře 1175 m2 
– zastavěná plocha a nádvoří, jakož i ideální jedna polovina občanské 
vybavenosti bez č.p., č.e. na st. p. 2011/2 a st. p. 4019/2, a dále ideální 
jedna polovina st. p. 2011/2 o výměře 148 m2, všechny nemovitosti zapsané na LV 
č. 3886 pro katastrální území a obec P. u Katastrálního úřadu pro Středočeský 
kraj, Katastrální pracoviště N.“; potvrdil rozsudek soudu prvního stupně „ve 
výroku II. o věci samé“; a rozhodl o náhradě nákladů řízení. Na rozdíl od soudu 
prvního stupně dospěl k závěru, že „žalobkyně nemůže mít naléhavý právní zájem 
na určení, že sporné nemovitosti patří do dědictví“, neboť „podkladem pro 
záznam vlastnického práva do katastru nemovitostí v dané věci může být jen 
listina osvědčující vlastnictví zemřelého zůstavitele doprovázená (z hlediska 
žalobkyně) rozhodnutím soudu v dědickém řízení“. 

K dovolání žalobkyně Nejvyšší soud ČR rozsudkem ze dne 3. 10. 2007, č.j. 21 Cdo 
2138/2006-239, rozsudek odvolacího soudu zrušil a věc mu vrátil k dalšímu 
řízení. Dospěl k závěru, že žalobkyně sice formulovala žalobní petit jako návrh 
na určení, že „do dědictví“ po zůstaviteli patří majetek v žalobě popsaný, že 
však z obsahu žaloby i z dalších podání učiněných žalobkyní v průběhu řízení 
před soudy obou stupňů bylo zřejmé, že se žalobkyně domáhá určení, že 
zůstavitel byl v okamžiku svého úmrtí vlastníkem sporného majetku, příp. že se 
jednalo o majetek náležející do společného jmění zůstavitele a jeho pozůstalé 
manželky. 

Krajský soud v Praze poté rozsudkem ze dne 14. 2. 2008, č.j. 24 Co 
556/2007-277, rozsudek soudu prvního stupně „ve výroku I. a v části výroku II.“ 
změnil na určení, že „zůstavitel M. H. k datu své smrti 27.4.2003 vlastnil se 
žalovanou 1) ve společném jmění manželů dům čp. 35 na st. p. 2011/1, st. p. 
2011/1, stavbu občanské vybavenosti bez č.p., č.e. na st. p. 2011/2 a st. p. 
4019/2, a st. p. č. 2011/2, vše zapsané na LV č. 3886 pro k. ú. a obec P. u 
Katastrálního úřadu pro Středočeský kraj, Katastrální pracoviště N.“; současně 
žalobu „pokud se jí žalobkyně domáhala určení, že zůstavitel byl ke dni své 
smrti výlučným vlastníkem těchto nemovitostí“ zamítl; „v části výroku II., 
jde-li o věci neuvedené ve výroku I.“ rozsudek soudu prvního stupně  potvrdil a 
rozhodl, že žádný z účastníků nemá právo na náhradu nákladů řízení před soudy 
obou stupňů. Vycházel ze závěru, že „k převodu členských práv a povinností k 
bytové jednotce č. 1280/3 v domě čp. 1280 v P. na žalovanou 1) došlo dne 
20.9.1995, tj. před uzavřením manželství zůstavitele s žalovanou 1) [datum 
sňatku dne 23.9.1995]“; že „byt byl převeden žalované 1) jako výlučné člence 
družstva, a to spolu se spoluvlastnickým podílem na společných částech domu, 
nebytovém prostoru (garáže)“; že „i kdyby bylo prokázáno, že ze společného 
jmění byly vynaloženy náklady na výlučný majetek žalované 1), nepřísluší tuto 
otázku řešit v tomto řízení, nýbrž v řízení o vypořádání společného jmění 
zůstavitele a pozůstalé manželky“; že „pozemek st. p. č. 4019/2 nabyla žalovaná 
1) kupní smlouvou po smrti zůstavitele, proto je tento pozemek v  jejím 
výlučném vlastnictví“; že „předběžným opatřením bylo zůstaviteli zakázáno 
převádět vlastnické právo k hotelu H.“ nikoliv však „jakékoliv nakládání“; že 
„smlouva, kterou zůstavitel a žalovaná 1) rozšířili společné jmění manželů ze 
dne 6.6.2001, není převodem vlastnického práva“; že „zůstavitel se nezbavoval 
(nepřeváděl) své vlastnické právo na jinou osobu, ale nadále zůstal vlastníkem 
těchto nemovitostí se stejným rozsahem vlastnického práva“; že „jeho vlastnické 
právo je jen oslabeno přistoupením dalšího vlastníka [žalované 1)]“; že „změnou 
povahy výlučného vlastnického práva na nedílnou povahu spoluvlastnického práva 
manželů nedošlo k převodu vlastnického práva zůstavitele k hotelu H.“ a že 
proto „nebylo porušeno omezení vydané předběžným opatřením“ a „smlouva o 
rozšíření společného jmění manželů je platná“; že „smlouvou o zúžení společného 
jmění manželů se zůstavitel zbavil svého vlastnictví k majetku“, a proto „je 
tato smlouva neplatná pro rozpor se zákonem ve smyslu ustanovení § 39 obč. 
zák.“; že „ke dni smrti zůstavitele měli zůstavitel a žalovaná 1) nemovitosti 
hotelu H. ve společném jmění manželů“; že „pivnice není stavebně propojena s 
hotelem H. (není zde žádná společná stěna)“, proto „se nejedná o součást, nýbrž 
o příslušenství hlavní stavby, které sdílí osud stavby hlavní (§ 121 obč. 
zák.)“, a tedy „i pivnice byla ke dni smrti zůstavitele součástí společného 
jmění zůstavitele a žalované 1)“. 

Proti tomuto rozsudku odvolacího soudu podala žalobkyně, žalovaná 1) a žalovaný 
2) dovolání. 

Žalobkyně namítá, že „o existenci předběžného opatření věděl nejen zůstavitel, 
ale i žalovaná 1)“; že „přes existenci smlouvy o rozšíření společného jmění 
manželů nedošlo ve faktickém užívání předmětných nemovitostí k žádným změnám“; 
že „zůstavitel výlučně sám nadále řídil celý provoz hotelu, spravoval 
nemovitosti a ve svém účetnictví je evidoval jako své výlučné vlastnictví, sám 
uzavíral nájemní smlouvy“; že „zůstavitel byl nemocný již v roce 2001, jeho 
zdravotní stav se zhoršoval“; že „žalovaná 1) byla o vážnosti zdravotního stavu 
zůstavitele informována“; že „smlouvu o zúžení společného jmění manželů uzavřel 
zůstavitel krátce před svou smrtí dne 20.3.2003 a svůj jediný majetek převedl 
celý do vlastnictví žalované 1)“; že „smlouva o rozšíření společného jmění 
manželů je smlouvou o převodu vlastnického práva“, neboť není pravda, že 
„manžel rozšiřující smluvně společného jmění manželů nic ze svého vlastnického 
práva nepozbývá“; že „není možné, aby někdo nabyl spoluvlastnický podíl na věci 
– nemovitostech, aniž by ten druhý, tj. převodce něco z podílu na věci 
nepozbyl“; že „z účelu a obsahu předběžného opatření je zřejmé, že zůstavitel 
neměl činit žádný právní úkon, který by vedl k zániku jeho vlastnického práva 
nebo k jeho zúžení či omezení“; že „vlastnické právo zůstavitele bylo oslabeno 
přistoupením dalšího vlastníka“; že „rozšíření společného jmění manželů je 
právním úkonem absolutně neplatným ve smyslu § 39 obč. zák.“; že „zde 
neexistoval jediný důvod předpokládaný § 143 obč. zák. k rozšíření společného 
jmění manželů“; že „jediným důvodem uzavření smluv o rozšíření a zúžení 
společného jmění manželů bylo znesnadnit a znemožnit uspokojení pohledávky 
věřitelky zůstavitele paní Pálkové“, a že proto „jsou smlouvy neplatné, neboť 
se příčí dobrým mravům“ a „žalovaná 1) nemohla být při nabývání majetku v dobré 
víře“; dále, že „rozhodujícím kritériem pro posouzení oddělitelnosti či 
neoddělitelnosti právního úkonu je vůle smluvních účastníků“; že „z obsahu 
smluv je evidentní, že účastníci chtěli disponovat s nemovitostmi jako s 
celkem“ a že „návrhy na vklad takovýchto smluv se zamítají jako celek právě s 
odůvodněním, že jde o neoddělitelný právní úkon“. Navrhuje, aby dovolací soud 
rozsudek odvolacího soudu zrušil a věc mu vrátil k dalšímu řízení. 

Žalovaný 2) v dovolání uvádí, že se „připojuje“ k dovolání žalobkyně a namítá, 
že „smlouva o rozšíření společného jmění manželů je smlouvou o převodu 
vlastnického práva“; že „jak smlouvu o rozšíření tak smlouvu o zúžení 
společného jmění manželů je třeba posuzovat jako dva na sebe navazující kroky, 
jejichž cílem bylo vyvést majetek (Hotel H.) z výlučného vlastnictví 
zůstavitele do výlučného vlastnictví žalované 1)“; že jde o „právní úkon 
absolutně neplatný pro rozpor s ust. § 39 obč. zák., neboť takovému úkonu 
bránilo předběžné opatření“ a že „právní úkon nemůže být absolutně neplatným 
pouze z jedné poloviny, jestliže z projevu vůle obou účastníků vyplývá, že měli 
v úmyslu nakládat s věcí celou“. 

Žalovaná 1) v dovolání směřujícím proti výroku I. rozsudku odvolacího soudu 
namítá, že „odvolací soud nesprávně posoudil význam předběžného opatření“; že 
„výrok usnesení Okresního soudu v Nymburce je neurčitý a chybně formulovaný“; 
že „vlastníku nemovitosti nemůže být uloženo zdržet se dispozice s nemovitostí, 
tzn. ji prodat, darovat, zatížit aj.“; že „při výkonu zákazu podle § 76 odst. 1 
písm. f) o.s.ř. zamezujeme užívání věci, nikoli však nakládání s ní“; že 
„termíny ‚zdržet se‘ a ‚nenakládat‘ nelze posuzovat jako synonyma, proto i dvě 
samostatné zákazové formulace v § 76 odst. 1 o.s.ř.“; že „zákaz uvedený ve 
výroku předběžného opatření neznemožňuje nakládat s nemovitostmi ve smyslu § 
123 obč. zák.“; že „z gramatického výkladu výroku vyplývá, že není zakázán 
samotný převod nemovitostí, ale právní úkony směřující k převodu a k zatížení 
nemovitostí“; že „výrok předběžného opatření je chybný a vnitřně nelogický“; že 
„smlouvy podle § 143a odst. 1 obč. zák. nemají charakter převodu nemovitosti v 
klasickém slova smyslu“; že „z právní úpravy nevyplývá žádné omezení opětovného 
převodu společného jmění manželů“; že „obě smlouvy modifikující společné jmění 
manželů byly uzavřeny svobodně a vážně, určitě a srozumitelně, osobami 
způsobilými k právním úkonům a v souladu se zákonem a dobrými mravy“  a že „z 
důvodu právní jistoty a předvídatelnosti soudních rozhodnutí by takové 
rozhodnutí postavilo na jisto, jaký výrok musí předběžné opatření obsahovat“. 

Nejvyšší soud České republiky jako soud dovolací (§ 10a o.s.ř.) po zjištění, že 
dovolání proti pravomocnému rozsudku odvolacího soudu bylo podáno oprávněnými 
osobami (účastníky řízení) ve lhůtě uvedené v ustanovení § 240 odst. 1 o.s.ř. a 
že dovoláními je napaden pouze měnící výrok rozsudku odvolacího soudu, proti 
kterému je podle ustanovení § 237 odst. 1 písm. a) o.s.ř. dovolání přípustné, 
přezkoumal rozsudek v napadeném rozsahu ve smyslu ustanovení § 242 o.s.ř. bez 
nařízení jednání (§ 243a odst. 1 věta první o.s.ř.) a dospěl k závěru, že 
rozsudek odvolacího soudu v posuzovaném rozsahu není správný.

Z obsahu spisu vyplývá, že usnesením Okresního soudu v Nymburce ze dne 
30.9.1999, č.j. 10 C 841/95-582, bylo žalovanému M. H. uloženo „zdržet se 
právních úkonů směřujících k převodu a k zatížení, zejména zřízením zástavního 
práva, k jedné ideální polovině domu č.p. 35 na st.p.č. 2011 a jedné ideální 
polovině st.p.č. 2011 o výměře 1323 m2, nemovitostech zapsaných na listu 
vlastnictví č. 3457, pro katastrální území P.“.

Z obsahu spisu dále vyplývá, že M. H. se podle rozsudku Okresního soudu v 
Nymburce ze dne 30.3.2000, č.j. 5 C 1069/1996-71, ve spojení s rozsudkem 
Krajského soudu v Praze ze dne 10.10.2000, č.j. 31 Co 113/2000-97, stal 
vlastníkem i druhé ideální poloviny shora popsaných nemovitostí, tedy se stal 
výlučným vlastníkem těchto nemovitostí.

Z obsahu spisu pak rovněž vyplývá, že M. H. uzavřel se žalovanou 1) dne 
6.6.2001, formou notářského zápisu sepsaného JUDr. Jitkou Krejčíkovou, notářkou 
v Lysé nad Labem (sp.zn. NZ 154/2001, N 165/2001), smlouvu „o rozšíření zákonem 
stanoveného rozsahu jejich společného jmění manželů“, přičemž předmětem této 
smlouvy byly „objekt bydlení č.p. 35 na stavební parcele č. 2011, stavební 
parcela č. 2011 v katastrálním území P.“. Dne 20.3.2003 pak oba jmenovaní 
uzavřeli, formou notářského zápisu sepsaného JUDr. Jitkou Krejčíkovou, notářkou 
v Lysé nad Labem (sp.zn. NZ 66/2003, N 69/2003), smlouvu „o zúžení zákonem 
stanoveného rozsahu jejich společného jmění manželů“, jejímž  předmětem byly 
též výše popsané nemovitosti, s tím, že se tyto věci „stanou výlučným 
vlastnictvím“ žalované 1).

Podle § 143a odst. 1 obč. zák. mohou manželé smlouvou uzavřenou formou 
notářského zápisu rozšířit nebo zúžit stanovený rozsah společného jmění 
manželů. Takto mohou manželé změnit rozsah majetku a závazků nabytých či 
vzniklých v budoucnosti, ale i majetku a závazků, které již tvoří jejich 
společné jmění. Předmětem této smlouvy mohou být i jednotlivé majetkové hodnoty 
a závazky. Jestliže je předmětem smlouvy nemovitost, která již náleží do 
společného jmění manželů nebo do výlučného majetku jednoho z nich, nabývá 
smlouva účinnosti vkladem do katastru nemovitostí.

Je-li třeba, aby byly zatímně upraveny poměry účastníků, nebo je-li obava, že 
by výkon (exekuce) soudního rozhodnutí byl ohrožen, může soud buď před 
zahájením řízení ve věci samé nebo i po zahájení řízení nařídit předběžné 
opatření (§ 74 odst. 1 a § 102 odst. 1 o. s. ř.). Předběžným opatřením může 
soud uložit účastníku též, aby nenakládal s určitými věcmi nebo právy nebo aby 
něco vykonal, něčeho se zdržel nebo něco snášel (§ 76 odst. 1 písm. e/ a f/ o. 
s. ř.). 

Právní úkon, který byl učiněn tím, pro něhož je výrok vykonatelného usnesení o 
nařízení předběžného opatření závazný, je neplatný, jestliže jím byla porušena 
povinnost uložená vykonatelným usnesením o nařízení předběžného opatření (k 
tomu, ve vztahu k době uzavření posuzovaných dohod o modifikaci společného 
jmění manželů, srov. rozsudek Krajského soudu v Hradci Králové ze dne 2.5.2000, 
sp.zn. 18 Co 18/2000, uveřejněný ve Sbírce soudních rozhodnutí a stanovisek pod 
č. 59, ročník 2001; v současnosti pak výslovně § 76f o.s.ř.).

V daném případě je z provedených zjištění zřejmé, že smyslem a účelem smluv o 
rozšíření a následném zúžení společného jmění manželů M. H. a žalované 1) ze 
dne 6.6.2001 a 20.3.2003 bylo převedení nemovitostí tvořících předmět těchto 
smluv z výlučného vlastnictví M. H. do výlučného vlastnictví žalované 1). Tyto 
úkony je proto logicky nesprávné od sebe významově oddělovat, ale naopak je 
nezbytné posuzovat kolizi těchto smluv s předběžným opatřením vydaným Okresním 
soudem v Nymburce dne 30.9.1999, č.j. 10 C 841/95-582, v jejich vzájemné 
souvislosti.

Z uvedeného vyplývá, že rozsudek odvolacího soudu, který vycházel z opačných 
závěrů, není správný.

Ve vztahu k dovolacím námitkám žalované 1) je současně na místě dodat, že 
usnesení Okresního soudu v Nymburce ze dne 30.9.1999, č.j. 10 C 841/95-582, 
nepochybně zakazuje M. H. nemovitosti popsané ve výroku tohoto rozhodnutí 
převést kupní, darovací nebo jinou smlouvou na jiného anebo je zatížit 
zástavním právem, případně jinými právy, které představují právní závady na 
věci (§ 76 odst. 1 písm. e/ o. s. ř.).
 
Nejvyšší soud České republiky, vycházeje z výše uvedeného, rozsudek odvolacího 
soudu, v dovoláním napadené části, zrušil (§ 243b odst. 2 část věty za 
středníkem o.s.ř.) a, v tomto rozsahu, věc vrátil odvolacímu soudu k dalšímu 
řízení (§ 243b odst.3 věta první o.s.ř.). 

Právní názor vyslovený v tomto rozsudku je závazný; v novém rozhodnutí o věci 
rozhodne soud nejen o náhradě nákladů nového řízení a dovolacího řízení, ale 
znovu i o nákladech původního řízení (§ 243d odst. 1 o.s.ř.). 

Proti tomuto rozsudku není přípustný opravný prostředek. 

V Brně dne 23. září 2010 


                                                                                
               JUDr. Roman  Fiala
 				                                              
předseda senátu



	

