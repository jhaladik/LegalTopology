Soud: Nejvyšší soud

Spisová značka: 4 Tz 135/2001

Datum rozhodnutí: 14.08.2001

Typ rozhodnutí: ROZSUDEK




4 Tz 135/2001

ČESKÁ REPUBLIKA

R O Z S U D E K 

J M É N E M R E P U B L I K Y

 			 

 Nejvyšší soud České republiky projednal ve veřejném zasedání konaném dne 14. 
srpna 2001 v senátě složeném z předsedy senátu JUDr. Františka Hrabce a soudců 
JUDr. Danuše Novotné a JUDr. Eduarda Teschlera stížnost pro porušení zákona, 
kterou podal ministr spravedlnosti České republiky ve prospěch obviněné L. F., 
proti usnesení Krajského soudu v Ostravě ze dne 18. 9. 2000, sp. zn. 6 To 
388/2000, a podle § 268 odst. 2, § 269 odst. 2 a § 270 odst. 1 tr. ř. rozhodl t 
a k t o :

Usnesením Krajského soudu v Ostravě ze dne 18. 9. 2000, sp. zn. 6 To 388/2000, 
b y l p o r u š e n z á k o n v ustanoveních § 254 odst. 1 a § 256 tr. ř. a v 
řízení, které mu předcházelo v ustanoveních § 2 odst. 5, odst. 6 a § 125 tr. ř. 
v neprospěch obviněné L. F.

Napadené usnesení s e z r u š u j e .

Zrušuje se také rozsudek Okresního soudu v Bruntále ze dne 29. 5. 2000, sp. zn. 
14 T 24/99, jakož i všechna další rozhodnutí na zrušená rozhodnutí obsahově 
navazující, pokud vzhledem ke změně, k níž došlo zrušením, pozbyla podkladu.

Okresnímu soudu v Bruntále s e p ř i k a z u j e , aby věc v potřebném rozsahu 
znovu projednal a rozhodl.

											

Odůvodnění:

Rozsudkem Okresního soudu v Bruntále ze dne 29. 5. 2000, sp. zn. 14 T 24/99, 
byla obviněná L. F. uznána vinnou trestným činem zanedbání povinné výživy podle 
§ 213 odst. 1 tr. zák., jehož se dopustila tím, že v době od 1. 10. 1997 do 3. 
2. 1999 v R., okres B., ani jinde úmyslně ničím nepřispívala na výživu svých 
nezletilých dětí M. M., a L. M., ač tak byla povinna činit podle rozsudku 
Okresního soudu v Bruntále ze dne 27. 5. 1993, sp. zn. 6 P 50/86, měsíčně 
částkou ve výši 400,- Kč na obě děti k rukám jejich otce M. M. a dluží tak na 
výživném za uvedenou dobu částku 6 800,- Kč. Za toto jednání jí byl uložen 
nepodmíněný trest odnětí svobody na osm měsíců, pro jehož výkon byla zařazena 
do věznice s dozorem.

Odvolání obviněné L. F. podané proti tomuto rozsudku bylo usnesením Krajského 
soudu v Ostravě ze dne 18. 9. 2000, sp. zn. 6 To 388/2000, podle § 256 tr. ř. 
jako nedůvodné zamítnuto.

Proti posledně citovanému usnesení odvolacího soudu podal ministr spravedlnosti 
stížnost pro porušení zákona ve prospěch obviněné L. F. Vytkl v ní porušení 
zákona v ustanovení § 256 tr. ř. a v řízení, které tomuto usnesení předcházelo 
též v ustanovení § 2 odst. 5, odst. 6, § 125 a § 254 odst. 1 tr. ř. ve vztahu k 
ustanovení § 213 odst. 1 tr. zák., v neprospěch obviněné. Poukázal na 
nepřezkoumatelnost odůvodnění rozsudku soudu prvního stupně, které zcela 
postrádá zákonné náležitosti. Věc je úzce hodnocena pouze ve světle důkazů 
provedených při jejím posledním projednání, když pozornost je cíleně věnována 
toliko znaleckému posudku z oboru zdravotnictví, odvětví posudkové lékařství a 
o dalších důkazech není v odůvodnění rozhodnutí zmínka. Odůvodnění tohoto 
rozsudku okresního soudu zjevně navazuje na odůvodnění předchozích dvou 
rozsudků posléze zrušených odvolacím soudem, což je nepřípustné. Úmyslné 
zavinění obviněné je soudem prvního stupně spatřováno v jejím odsouzení v 
minulosti pro stejný trestný čin, dále v tom, že si dokázala opatřit finanční 
prostředky na alkohol a cigarety a taktéž proto, že nepožádala soud o snížení 
výživného ani okresního úřad o placení výživného místo ní. Při hodnocení důkazů 
ale byla zcela pominuta obhajoba, kterou obviněná uplatnila, spočívající 
především v neschopnosti výživné platit, neboť jejím jediným příjmem byly 
sociální dávky, které stačily pouze na její obživu, a v nemožnosti sehnat 
zaměstnání, a to i prostřednictvím úřadu práce, v jehož evidenci byla 
zaregistrována. Při posuzování trestní odpovědnosti obviněné měla být pozornost 
zaměřena též na to, jak obviněná v kritické době dostála ostatním rodičovským 
povinnostem kromě placení výživného, což se kromě negativního vyjádření otce 
dětí M. M. nestalo. Soudem bylo rovněž striktně vycházeno z částky výživného 
stanovené v občanskoprávním řízení, přičemž nebyl brán zřetel na zásadu, že při 
rozhodování o trestní odpovědnosti pachatele v takovémto případě je třeba 
posuzovat samostatně otázku, v jaké výši měla obviněná výživné platit. Za 
nesprávný je třeba pokládat i postup soudu při hodnocení osoby obviněné. 
Poukazováno je na její sklony k požívání alkoholických nápojů, ale náležitému 
objasnění této otázky nebyla věnována pozornost. Závěry obsažené ve znaleckém 
posudku nejsou dostačující, neboť se nejedná o znalkyni z odvětví psychiatrie. 
Otázka míry návyku obviněné na alkohol přitom může být podstatná pro posouzení 
míry její trestní odpovědnosti. Zpochybňován je i ostatní obsah znaleckého 
posudku z oboru zdravotnictví, odvětví posudkové lékařství, neboť obviněná se k 
vyšetření znalkyní nedostavila a vlastní posudek byl zpracován pouze na základě 
dostupné zdravotní dokumentace. Závěry takového posudku tudíž nemohou sloužit 
jako jeden ze základních důkazů pro rozhodnutí o vině obviněné.

Ministr spravedlnosti je proto názoru, že ve věci nebyl řádně zjištěn skutkový 
stav a vina obviněné nebyla dostatečně prokázána. Na tyto skutečnosti 
nereagoval ani odvolací soud, když odvolání obviněné jako nedůvodné zamítl, 
ačkoli správně měl rozsudek soudu prvního stupně zrušit a věc mu vrátit k 
novému projednání a rozhodnutí. Z těchto důvodů v závěru stížnosti pro porušení 
zákona navrhl, aby Nejvyšší soud vytýkaná porušení zákona vyslovil, napadené 
usnesení odvolacího soudu, jakož i jemu předcházející rozsudek soudu prvního 
stupně zrušil, včetně všech ostatních obsahově navazujících rozhodnutí, a poté 
aby postupoval podle § 270 odst. 1 tr. ř.

Nejvyšší soud na podkladě podané stížnosti pro porušení zákona přezkoumal podle 
§ 267 odst. 1 tr. ř. správnost výroku napadeného rozhodnutí, jakož i řízení, 
jež mu předcházelo, a zjistil, že zákon byl porušen v podstatně z těch důvodů, 
které jsou v ní vytýkány.

Je třeba předeslat, že v předmětné věci bylo soudem prvního stupně rozhodováno 
celkem třikrát, a to vždy ve formě odsuzujícího rozsudku, přičemž první i druhé 
rozhodnutí bylo na základě odvolání obviněné soudem druhého stupně zrušeno a 
věc byla okresnímu soudu vždy vrácena s tím, aby dokazování doplnil a po novém 
zhodnocení důkazů ve věci znovu rozhodl. Teprve třetí odsuzující rozsudek v 
řadě v odvolacím řízení obstál, když krajský soud odvolání obviněné jako 
nedůvodné zamítl. Nejvyšší soud je však nucen konstatovat, že ani toto v řadě 
poslední rozhodnutí soudu prvního a na něj navazující rozhodnutí soudu druhého 
stupně nemohou ve světle níže citovaných ustanovení trestního řádu obstát, 
neboť jejich zněním se oba soudy při svém postupu důsledně neřídily.

Podle § 2 odst. 5 tr. ř. orgány činné v trestním řízení postupují tak, aby byl 
zjištěn skutkový stav věci, o němž nejsou důvodné pochybnosti, a to v rozsahu, 
který je nezbytný pro jejich rozhodnutí. Bez návrhu stran objasňují stejně 
pečlivě okolnosti svědčící ve prospěch i v neprospěch obviněného. Doznání 
obviněného nezbavuje orgány činné v trestním řízení povinnosti přezkoumat 
všechny okolnosti případu.

Podle § 2 odst. 6 tr. ř. orgány činné v trestním řízení hodnotí důkazy podle 
svého vnitřního přesvědčení založeného na pečlivém uvážení všech okolností 
případu jednotlivě i v jejich souhrnu.

Podle § 125 tr. ř. pokud rozsudek obsahuje odůvodnění, soud v něm stručně 
vyloží, které skutečnosti vzal za prokázané, a o které důkazy svá skutková 
zjištění opřel a jakými úvahami se řídil při hodnocení provedených důkazů, 
zejména pokud si vzájemně odporují. Z odůvodnění musí být patrno, jak se soud 
vypořádal s obhajobou, proč nevyhověl návrhům na provedení dalších důkazů a 
jakými právními úvahami se řídil, když posuzoval prokázané skutečnosti podle 
příslušných ustanovení zákona v otázce viny a trestu. Jestliže byly do rozsudku 
pojaty další výroky, je třeba je rovněž odůvodnit.

Podle § 254 odst. 1 tr. ř. nezamítne-li odvolací soud odvolání podle § 253, 
přezkoumá zákonnost a odůvodněnost všech výroků rozsudku, proti nimž může 
odvolatel podat odvolání i správnost postupu řízení, které předcházelo 
rozsudku, přihlížeje přitom i k vadám, které nebyly odvoláním vytýkány.

Podle § 256 tr. ř. odvolací soud odvolání zamítne, shledá-li, že není důvodné.

V prvé řadě je nutné poukázat na zásadní pochybení okresního soudu, který ve 
svém rozsudku (v pořadí třetím) věc hodnotil převážně na základě důkazů 
provedených v posledním hlavním líčení, zejména znaleckého posudku z oboru 
zdravotnictví, odvětví posudkové lékařství ze dne 12. 4. 2000, ale k řadě 
ostatních důkazů provedených v předchozích hlavních líčeních nepřihlížel. 
Odůvodnění svého rozsudku navíc koncipoval tak, že v něm navazuje případně 
poukazuje na odůvodnění předchozích a posléze zrušených rozsudků ve věci 
vydaných. O tom svědčí přímý odkaz na rozsudek vyhlášený dne 11. 8. 1999. 
Takovýto postup nekoresponduje citovanému ustanovení § 125 tr. ř. Okresní soud 
byl povinen po zrušení svého rozhodnutí odvolacím soudem v příslušném směru 
doplnit dokazování a v novém rozsudku celkově zhodnotit všechny postupně 
provedené důkazy podle zásady jejich volného hodnocení (§ 2 odst. 6 tr. ř.), 
přičemž se měl vypořádat i s obhajobou obviněné. To okresní soud odpovídajícím 
způsobem neprovedl, což jeho rozhodnutí ve svém konečném důsledku činí 
nepřezkoumatelným, na což zcela důvodně poukázala i stížnost pro porušení 
zákona.

Navzdory nepřezkoumatelnému rozsudku soudu prvního stupně lze i na základě 
obsahu trestního spisu a provedených důkazů konstatovat, že v dané podobě 
neumožňují zjištění skutkového stavu věci jenž by nevzbuzoval důvodné 
pochybnosti a rovněž nebyly opatřeny veškeré důkazy potřebné pro meritorní 
rozhodnutí. Takové řízení proto nemohlo vést nejenom ke spolehlivým skutkovým, 
ale ani právním závěrům ohledně trestní odpovědnosti obviněné ze spáchání 
trestného činu zanedbání povinné výživy podle § 213 odst. 1 tr. zák.

Okresní soud se při svém rozhodování opíral o povinnost obviněné platit výživné 
na její dvě děti v celkové měsíční výši 400,- Kč, jak jí bylo určeno v 
občanskoprávním řízení rozsudkem Okresního soudu v Bruntále ze dne 27. 5. 1993, 
sp. zn. 6 P 50/86. Tuto povinnost obviněná v inkriminované době prokazatelně 
neplnila, k čemuž se v přípravném řízení spontánně doznala. Soud prvního stupně 
ale již dostatečně nezkoumal schopnosti, možnosti a majetkové poměry obviněné v 
tom smyslu, zda jí tyto umožňovaly její vyživovací povinnost plnit. Obviněná 
mj. poukazovala na okolnost, že je dlouhodobě nezaměstnaná a svojí vlastní 
výživou je zcela odkázána na dávky sociální péče. Zůstala tudíž nezodpovězena 
otázka, zda obviněná byla schopna z prostředků, kterými disponovala, platit na 
své dvě děti patřičné výživné, jak to má na mysli ustanovení § 96 odst. 1 zák. 
č. 94/1963 Sb., o rodině, ve znění pozdějších předpisů (dále jen zákon o 
rodině). Obviněná sama uváděla, že platit výživné z prostředků, které jí 
zůstávaly, nemohla. Okresní soud bez bližšího odůvodnění vyslovil závěr, že 
obviněná ze sociálních dávek mohla na své děti platit výživné alespoň v 
minimální částce a do protikladu dal její schopnost opatřit si prostředky na 
zakoupení alkoholu a cigaret. Přitom se ale podrobněji nezabýval její sociální 
situací ve vztahu k velikosti pobíraných částek sociální podpory, k čemuž jej 
dříve ve svých usneseních zavazoval i odvolací soud. Jak již bylo zmíněno, 
úmysl obviněné neplatit řádně výživné na své dvě děti byl soudem prvního stupně 
dovozován z toho, že již v minulosti byla pro stejný trestný čin odsouzena, 
takže si je své povinnosti dobře vědoma, dále tím, že si dokázala opatřit 
finanční prostředky na alkohol a cigarety, z čehož plyne, že by měla být 
schopna přispívat i na výživu dětí. V neposlední řadě mělo o úmyslném jednání 
obviněné svědčit i to, že nepožádala soud o snížení výživného ani okresní úřad 
o placení výživného místo ní. Jak již bylo konstatováno, obviněná poukazovala 
na svoji finanční neschopnost své vyživovací povinnosti dostát. Z obsahu 
trestního spisu je přitom patrné, že sociální dávky poskytované dlouhodobě 
obviněné Městským úřadem v Rýmařově nebylo možné z pohledu měsíční vyplacené 
částky považovat za obnos, který měla obviněná celý k dispozici pro svoji 
výživu a na krytí svých ostatních základních osobních potřeb. Lze mít zato, že 
pokud tato částka v tom kterém měsíci přesahovala částku vyjádřenou v 
ustanovení § 3 odst. 2 zák. č. 463/1991 Sb., o životním minimu, ve znění 
pozdějších předpisů, jednalo se vždy o částku potřebnou k zajištění nezbytných 
nákladů na domácnost podle odst. 3 téhož ustanovení zákona. Jinými slovy 
řečeno, šlo o částku, která byla obviněné vyplácena jako příspěvek na bydlení, 
a jíž musela platit buď za podnájem, jak sama ve svých odvoláních naznačuje, a 
nebo jako poplatek za své umístění v azylovém domě v R. (viz záznam na č. l. 25 
spisu a zpráva MÚ Rýmařov na č. l. 82 spisu). Je tedy zřejmé, že obviněné 
zůstávala k dispozici pouze ta část sociální dávky, kterou zákon o životním 
minimu označuje za částku potřebnou k zajištění výživy a ostatních základních 
osobních potřeb občana. Přesto tyto úvahy ale do značné míry mohou být pouhou 
hypotézou, neboť příslušné dokazování v podobě výslechu obviněné, příslušné 
pracovnice sociálního odboru Městského úřadu v Rýmařově, občana F. či odpovědné 
pracovnice azylového domu v Rýmařově, provedeno nebylo. I když samozřejmě 
okolnost, že obviněná byla v kritické době bez zaměstnání a pobírala pouze výše 
zmíněné sociální dávky, nemá sama o sobě vliv na existenci vyživovací 
povinnosti obviněné k vlastním dětem podle § 85 odst. 1 zákona o rodině, bylo 
přesto nutné se v této souvislosti zabývat schopnostmi, možnostmi a majetkovými 
poměry obviněné v tom smyslu, zda jí umožňovaly vyživovací povinnost platit. 
Okresní soud se ale těmito kritérii podrobněji nezabýval a patřičné závěry v 
tomto smyslu nahradil svými úvahami o nevůli obviněné přispět na výživu dětí 
alespoň jakoukoli minimální částkou. Přitom se jednoznačně nevyslovil, zda 
považuje určenou měsíční částku 200,- Kč na každé dítě za odpovídající příjmům, 
případně možným příjmům, event. majetkovým poměrům obviněné a nebo nikoli, a to 
ať již ve směru, že by poskytovaná částka měla být vyšší či nižší. Při 
rozhodování o vině se totiž posuzuje samostatně vyživovací povinnost obviněného 
(viz § 9 odst. 1 tr. ř.) a může se proto vycházet z jiného jejího rozsahu než 
jaký byl určen pravomocným občanskoprávním rozhodnutím. K tomuto se okresní 
soud jednoznačně nevyjádřil a ani se nevypořádal s okolností, že možnosti 
obviněné v daném smyslu byly limitovány její dlouhodobou nezaměstnaností, což 
potvrdil Úřad práce v Bruntále, u něhož byla obviněná jako uchazeč o zaměstnání 
vedena od 10. 3. 1997, přehledem dat a zaměstnavatelů, k nimž byla v kritickém 
období doporučena do zaměstnání a nebyla přijata. Otázka pracovní schopnosti 
obviněné se sice posléze stala předmětem zkoumání znalkyně z oboru 
zdravotnictví, odvětví posudkové lékařství, která obviněnou ve svém posudku z 
12. 4. 2000 shledala schopnou pracovat jako uklizečka, pomocná dělnice v halách 
a dílnách, provádět montáže a seřizování drobných výrobků, zaučit se na obsluhu 
jednoduchých strojních zařízení, ale je třeba poznamenat, že určitým 
nedostatkem tohoto znaleckého zkoumání bylo, že znalkyně obviněnou osobně 
nevyšetřila. Posudek byl proto vypracován z dostupné zdravotní dokumentace 
obviněné. To nelze pokládat za podstatnou vadu, ale takovou vadu lze spatřovat 
v tom, že na úřadu práce, event. u potenciálních zaměstnavatelů nebyly 
vyslechnuty osoby, od nichž by bylo možné blíže zjistit příčiny nepřijetí 
obviněné do zaměstnání v inkriminované době. Protože pouze kdyby bylo 
prokázáno, že k nepřijetí obviněné do zaměstnání, jež byla schopna po zdravotní 
stránce vykonávat, došlo jejím přičiněním, či projeveným nezájmem, který byl 
potenciálním zaměstnavatelem akceptován, bylo by možné obviněné klást za vinu, 
že se bez důležitého důvodu vzdala možnosti se zaměstnat, v důsledku toho 
zvýšit svůj příjem a v návaznosti na to zmařila, případně zmenšila svoji 
schopnost plnit vyživovací povinnost vůči dětem. Dokazování v tomto směru 
provedeno nebylo, ale okresní soud se z dalších závěrů učiněných ve výše 
zmíněném znaleckém posudku orientoval na ty, kde znalkyně konstatuje, že dle 
zdravotní dokumentace dochází u obviněné k nadužívání alkoholu, a že její 
pracovní zařazení je ztěžováno tímto sklonem, přičemž zaměstnavatelé zpravidla 
nemají o takové pracovníky zájem. Z toho pak okresní soud dovodil svůj již výše 
prezentovaný závěr ve vztahu k úmyslnému zavinění obviněné na spáchaném 
jednání. Je ale třeba poznamenat, že z výpisu zdravotní dokumentace obviněné 
obsažené ve znaleckém posudku lze zjistit za celé období pouze dva záznamy, 
které se váží k požití alkoholu obviněnou, a to ze dne 25. 6. 1996, což je více 
jak jeden rok před zájmovým obdobím a potom ze dne 1. 1. 1999, kdy byla 
obviněná hospitalizována na interním oddělení nemocnice v R. V prvém případě ze 
záznamu vyplývá, že v jejím dechu byl evidentní zápach po alkoholu a ve druhém 
případě byla do nemocnice přijata v opilosti v ranních hodinách na Nový rok. S 
největší pravděpodobností se jedná o událost zmiňovanou i ve zprávě policie a 
Městského úřadu v Rýmařově, kdy v důsledku ní obviněná ukončila svůj pobyt v 
azylovém domě městského úřadu. Pro závěr, že se právě nadměrné požívání 
alkoholických nápojů obviněnou podílí na nemožnosti najít pro ní zaměstnání, 
jsou ale shromážděné důkazy nedostatečné a málo přesvědčivé, když v daném směru 
nebylo ani provedeno patřičné zkoumání znalci z oboru zdravotnictví, odvětví 
psychiatrie, kteří jediní by se mohli relevantně vyjádřit k případné závislosti 
obviněné na alkoholu. Z jejich poznatků by pak bylo možné na jedné straně 
dovodit oprávněnost či neoprávněnost předchozích závěrů o limitovanosti 
možností obviněné se zaměstnat a na straně druhé by bylo možné zodpovědět též 
otázku vlivu její případné závislosti na alkoholu ve vztahu k použití 
finančních prostředků, jimiž disponuje, na plnění vyživovací povinnosti či na 
nákup alkoholických nápojů, což by mohlo mít vliv i na otázku míry trestní 
odpovědnosti obviněné ohledně stíhaného jednání. Je však nutné konstatovat, že 
pouze na základě tak omezených podkladů, jež jsou obsaženy ve spise je zcela 
předčasné uvažovat o potřebnosti takovéhoto zkoumání obviněné. Znalkyně z oboru 
zdravotnictví, odvětví posudkové lékařství své závěry v daném směru učinila, 
aniž by obviněnou přímo vyšetřila a ze zdravotní dokumentace (viz znalecký 
posudek) rozhodně nevyplývají poznatky, že by obviněná často a nadměrně 
požívala alkoholické nápoje. Taková zjištění, jež by mohla vést k závěru, že 
schopnost a možnost obviněné se odpovídajícím způsobem zaměstnat je snížena 
nebo zmařena v důsledku jejího alkoholismu, se ve spise doposud nenacházejí, 
když nejsou doložena svědecky a ani obviněná k této otázce vyslechnuta nebyla. 
Navíc s takovým odstupem času lze vyslovit pochybnost o smysluplnosti 
dodatečného zkoumání obviněné znalci psychiatrii za naznačeným účelem, neboť 
relevantnost jejich závěrů by byla závislá na více či méně přesných a 
objektivních údajích od samotné obviněné, případně od zatím blíže 
neustanovených svědků. Kategoricky ale odmítnout tento postup zatím nelze. 

Lze proto uzavřít, že pouze pokud by se prokázalo, že obviněná z částek, které 
jí byly poskytovány v podobě sociálních dávek na úrovni životního minima, i tak 
byla schopna určitou část z nich platit na své dvě děti v rámci vyživovací 
povinnosti a nebo její ostatní majetkové poměry jí plnění této povinnosti 
umožňovaly a přesto tak úmyslně nečinila, bylo by důvodné uvažovat o její 
trestní odpovědnosti ve vztahu k stíhanému trestnému činu zanedbání povinné 
výživy podle § 213 odst. 1 tr. zák., když jeho nedbalostní forma v daném 
případě nepřichází v úvahu. Obdobně by bylo možné postupovat i v již zmíněné 
situaci, a to tehdy, jestliže by se zjistilo, že obviněná jednala záměrně tak, 
aby nebyla přijata do zaměstnání žádným ze zaměstnavatelů, u nichž se o 
zaměstnání ucházela na základě doporučení od Úřadu práce v Bruntále (viz 
sdělení na č. l. 29 a 81 spisu), ačkoli výkon takové práce jí její zdravotní 
stav umožňoval.

Ve všech těchto směrech proto bude nezbytné zejména vyslechnout obviněnou, což 
se během dosavadního řízení před soudem nestalo. Okresní soud se vždy spokojil 
s pouhým konstatováním, že se obviněná k hlavnímu líčení nedostavila, i když 
byla řádně předvolána a řízení provedl v její nepřítomnosti. Je třeba 
zdůraznit, že tento postup je podle ustanovení § 202 odst. 2 tr. ř. možný, ale 
pouze lze-li věc spolehlivě rozhodnout a účelu trestního řízení dosáhnout i bez 
přítomnosti obviněného. Nejvyšší soud je toho názoru, že v daném případě, kdy 
byl rozsudek prvostupňového soudu dvakrát zrušen, a to vždy mj. pro 
nedostatečné prokázání subjektivní stránky stíhaného trestného činu, mělo 
bezpodmínečně dojít k zabezpečení přítomnosti obviněné u hlavního líčení, a to 
i za použití předvedení ve smyslu § 90 tr. ř. Obviněná měla být k věci řádným 
procesním způsobem vyslechnuta s možností uplatnit v plném rozsahu svoji 
obhajobu, na níž bylo možné reagovat provedením dalších důkazů ve směrech 
Nejvyšším soudem již naznačených. Ve stávající důkazní situaci nelze 
kategoricky určit, které další konkrétní důkazy bude nezbytné ve věci provést 
nad rámec těch, které již byly zmíněny, neboť jejich případná potřebnost 
vyvstane až v průběhu dokazování. V této souvislosti je třeba poznamenat, že 
požadavek stížnosti pro porušení zákona vést dokazování též k tomu, nakolik 
obviněná jako matka dětí dostála i dalším zákonným povinnostem, jejichž plnění 
směřuje k zaopatření oprávněné osoby v naturální formě, tedy k poskytování 
faktické péče, která spočívá v poskytování stravy, ošacení, zajištění bydlení, 
v péči o zdraví a hygienu oprávněné osoby, ve výkonu dohledu nad ní, v 
opatřování dalších prostředků potřebných pro všestranný rozvoj její osobnosti 
atd., je v konkrétním případě limitován skutečností, že obě děti byly podle 
rozhodnutí soudu v občanskoprávním řízení svěřeny do výchovy jejich otci M. M., 
takže realizace zmiňovaných povinností ze strany obviněné byla tímto omezena. 
Pokud by se skutečně ukázalo nutným vést dokazování tímto směrem, nelze 
opominout tvrzení obviněné obsažené v jejím odvolání na č. l. 49 - 51 spisu, ve 
kterém uvádí, že došlo k omezení jejích rodičovských práv, nebo že jich dokonce 
byla zbavena, což by muselo být u příslušného soudu prověřeno.

V důsledku všech výše konstatovaných vad a nedostatků Nejvyšší soud shledal, že 
v řízení před Okresním soudem v Bruntále, jako soudem prvního stupně nebylo v 
potřebném rozsahu provedeno dokazování a řádně zjištěn skutkový stav věci, 
přičemž vydané meritorní rozhodnutí je nepřezkoumatelné. Odsuzující rozsudek 
tohoto soudu proto nemohl obstát, na což měl patřičně reagovat odvolací soud, 
jímž byl Krajský soud v Ostravě. Tento soud ale nedostál své přezkumné 
povinnosti v tom, ž rezignoval na realizaci některých svých již dřívějších 
pokynů stanovených v předchozích zrušovacích usneseních a na přetrvávající 
nedostatky v rozsudku soudu prvního stupně nereagoval, tento nezrušil a věc mu 
nevrátil k novému projednání a rozhodnutí. Naopak se s nepodloženými závěry 
ztotožnil a důvodné odvolání obviněné zamítl. Nejvyšší soud proto podle § 268 
odst. 2 tr. ř. vyslovil, že napadeným usnesením Krajského soudu v Ostravě došlo 
k porušení zákona v ustanovení § 254 odst. 1 a § 256 tr. ř. a v řízení, jež mu 
předcházelo, pak v ustanovení § 2 odst. 5, odst. 6 a § 125 tr. ř. v neprospěch 
obviněné. Podle § 269 odst. 2 tr. ř. napadené usnesení odvolacího soudu i jemu 
předcházející rozsudek Okresního soudu v Bruntále zrušil, a to včetně všech 
dalších rozhodnutí obsahově navazujících na zrušená rozhodnutí, která touto 
změnou pozbyla podkladu. Poté byla věc podle § 270 odst. 1 tr. ř. přikázána 
soudu prvního stupně, aby ji v potřebném rozsahu v intencích tohoto rozsudku 
Nejvyššího soudu (viz ust. § 270 odst. 4 tr. ř.) znovu projednal a rozhodl.

Poučení: Proti tomuto rozsudku není opravný prostředek přípustný.

V Brně dne 14. srpna 2001

Předseda senátu:

JUDr. František Hrabec 

	

	

	

sp. zn.: 4 Tz 135/2001

ČESKÁ REPUBLIKA

R O Z S U D E K 

J M É N E M R E P U B L I K Y

 			 

 Nejvyšší soud České republiky projednal ve veřejném zasedání konaném dne 14. 
srpna 2001 v senátě složeném z předsedy senátu JUDr. Františka Hrabce a soudců 
JUDr. Danuše Novotné a JUDr. Eduarda Teschlera stížnost pro porušení zákona, 
kterou podal ministr spravedlnosti České republiky ve prospěch obviněné L. F., 
proti usnesení Krajského soudu v Ostravě ze dne 18. 9. 2000, sp. zn. 6 To 
388/2000, a podle § 268 odst. 2, § 269 odst. 2 a § 270 odst. 1 tr. ř. rozhodl t 
a k t o :

Usnesením Krajského soudu v Ostravě ze dne 18. 9. 2000, sp. zn. 6 To 388/2000, 
b y l p o r u š e n z á k o n v ustanoveních § 254 odst. 1 a § 256 tr. ř. a v 
řízení, které mu předcházelo v ustanoveních § 2 odst. 5, odst. 6 a § 125 tr. ř. 
v neprospěch obviněné L. F.

Napadené usnesení s e z r u š u j e .

Zrušuje se také rozsudek Okresního soudu v Bruntále ze dne 29. 5. 2000, sp. zn. 
14 T 24/99, jakož i všechna další rozhodnutí na zrušená rozhodnutí obsahově 
navazující, pokud vzhledem ke změně, k níž došlo zrušením, pozbyla podkladu.

Okresnímu soudu v Bruntále s e p ř i k a z u j e , aby věc v potřebném rozsahu 
znovu projednal a rozhodl.

											

Odůvodnění:

Rozsudkem Okresního soudu v Bruntále ze dne 29. 5. 2000, sp. zn. 14 T 24/99, 
byla obviněná L. F. uznána vinnou trestným činem zanedbání povinné výživy podle 
§ 213 odst. 1 tr. zák., jehož se dopustila tím, že v době od 1. 10. 1997 do 3. 
2. 1999 v R., okres B., ani jinde úmyslně ničím nepřispívala na výživu svých 
nezletilých dětí M. M., a L. M., ač tak byla povinna činit podle rozsudku 
Okresního soudu v Bruntále ze dne 27. 5. 1993, sp. zn. 6 P 50/86, měsíčně 
částkou ve výši 400,- Kč na obě děti k rukám jejich otce M. M. a dluží tak na 
výživném za uvedenou dobu částku 6 800,- Kč. Za toto jednání jí byl uložen 
nepodmíněný trest odnětí svobody na osm měsíců, pro jehož výkon byla zařazena 
do věznice s dozorem.

Odvolání obviněné L. F. podané proti tomuto rozsudku bylo usnesením Krajského 
soudu v Ostravě ze dne 18. 9. 2000, sp. zn. 6 To 388/2000, podle § 256 tr. ř. 
jako nedůvodné zamítnuto.

Proti posledně citovanému usnesení odvolacího soudu podal ministr spravedlnosti 
stížnost pro porušení zákona ve prospěch obviněné L. F. Vytkl v ní porušení 
zákona v ustanovení § 256 tr. ř. a v řízení, které tomuto usnesení předcházelo 
též v ustanovení § 2 odst. 5, odst. 6, § 125 a § 254 odst. 1 tr. ř. ve vztahu k 
ustanovení § 213 odst. 1 tr. zák., v neprospěch obviněné. Poukázal na 
nepřezkoumatelnost odůvodnění rozsudku soudu prvního stupně, které zcela 
postrádá zákonné náležitosti. Věc je úzce hodnocena pouze ve světle důkazů 
provedených při jejím posledním projednání, když pozornost je cíleně věnována 
toliko znaleckému posudku z oboru zdravotnictví, odvětví posudkové lékařství a 
o dalších důkazech není v odůvodnění rozhodnutí zmínka. Odůvodnění tohoto 
rozsudku okresního soudu zjevně navazuje na odůvodnění předchozích dvou 
rozsudků posléze zrušených odvolacím soudem, což je nepřípustné. Úmyslné 
zavinění obviněné je soudem prvního stupně spatřováno v jejím odsouzení v 
minulosti pro stejný trestný čin, dále v tom, že si dokázala opatřit finanční 
prostředky na alkohol a cigarety a taktéž proto, že nepožádala soud o snížení 
výživného ani okresního úřad o placení výživného místo ní. Při hodnocení důkazů 
ale byla zcela pominuta obhajoba, kterou obviněná uplatnila, spočívající 
především v neschopnosti výživné platit, neboť jejím jediným příjmem byly 
sociální dávky, které stačily pouze na její obživu, a v nemožnosti sehnat 
zaměstnání, a to i prostřednictvím úřadu práce, v jehož evidenci byla 
zaregistrována. Při posuzování trestní odpovědnosti obviněné měla být pozornost 
zaměřena též na to, jak obviněná v kritické době dostála ostatním rodičovským 
povinnostem kromě placení výživného, což se kromě negativního vyjádření otce 
dětí M. M. nestalo. Soudem bylo rovněž striktně vycházeno z částky výživného 
stanovené v občanskoprávním řízení, přičemž nebyl brán zřetel na zásadu, že při 
rozhodování o trestní odpovědnosti pachatele v takovémto případě je třeba 
posuzovat samostatně otázku, v jaké výši měla obviněná výživné platit. Za 
nesprávný je třeba pokládat i postup soudu při hodnocení osoby obviněné. 
Poukazováno je na její sklony k požívání alkoholických nápojů, ale náležitému 
objasnění této otázky nebyla věnována pozornost. Závěry obsažené ve znaleckém 
posudku nejsou dostačující, neboť se nejedná o znalkyni z odvětví psychiatrie. 
Otázka míry návyku obviněné na alkohol přitom může být podstatná pro posouzení 
míry její trestní odpovědnosti. Zpochybňován je i ostatní obsah znaleckého 
posudku z oboru zdravotnictví, odvětví posudkové lékařství, neboť obviněná se k 
vyšetření znalkyní nedostavila a vlastní posudek byl zpracován pouze na základě 
dostupné zdravotní dokumentace. Závěry takového posudku tudíž nemohou sloužit 
jako jeden ze základních důkazů pro rozhodnutí o vině obviněné.

Ministr spravedlnosti je proto názoru, že ve věci nebyl řádně zjištěn skutkový 
stav a vina obviněné nebyla dostatečně prokázána. Na tyto skutečnosti 
nereagoval ani odvolací soud, když odvolání obviněné jako nedůvodné zamítl, 
ačkoli správně měl rozsudek soudu prvního stupně zrušit a věc mu vrátit k 
novému projednání a rozhodnutí. Z těchto důvodů v závěru stížnosti pro porušení 
zákona navrhl, aby Nejvyšší soud vytýkaná porušení zákona vyslovil, napadené 
usnesení odvolacího soudu, jakož i jemu předcházející rozsudek soudu prvního 
stupně zrušil, včetně všech ostatních obsahově navazujících rozhodnutí, a poté 
aby postupoval podle § 270 odst. 1 tr. ř.

Nejvyšší soud na podkladě podané stížnosti pro porušení zákona přezkoumal podle 
§ 267 odst. 1 tr. ř. správnost výroku napadeného rozhodnutí, jakož i řízení, 
jež mu předcházelo, a zjistil, že zákon byl porušen v podstatně z těch důvodů, 
které jsou v ní vytýkány.

Je třeba předeslat, že v předmětné věci bylo soudem prvního stupně rozhodováno 
celkem třikrát, a to vždy ve formě odsuzujícího rozsudku, přičemž první i druhé 
rozhodnutí bylo na základě odvolání obviněné soudem druhého stupně zrušeno a 
věc byla okresnímu soudu vždy vrácena s tím, aby dokazování doplnil a po novém 
zhodnocení důkazů ve věci znovu rozhodl. Teprve třetí odsuzující rozsudek v 
řadě v odvolacím řízení obstál, když krajský soud odvolání obviněné jako 
nedůvodné zamítl. Nejvyšší soud je však nucen konstatovat, že ani toto v řadě 
poslední rozhodnutí soudu prvního a na něj navazující rozhodnutí soudu druhého 
stupně nemohou ve světle níže citovaných ustanovení trestního řádu obstát, 
neboť jejich zněním se oba soudy při svém postupu důsledně neřídily.

Podle § 2 odst. 5 tr. ř. orgány činné v trestním řízení postupují tak, aby byl 
zjištěn skutkový stav věci, o němž nejsou důvodné pochybnosti, a to v rozsahu, 
který je nezbytný pro jejich rozhodnutí. Bez návrhu stran objasňují stejně 
pečlivě okolnosti svědčící ve prospěch i v neprospěch obviněného. Doznání 
obviněného nezbavuje orgány činné v trestním řízení povinnosti přezkoumat 
všechny okolnosti případu.

Podle § 2 odst. 6 tr. ř. orgány činné v trestním řízení hodnotí důkazy podle 
svého vnitřního přesvědčení založeného na pečlivém uvážení všech okolností 
případu jednotlivě i v jejich souhrnu.

Podle § 125 tr. ř. pokud rozsudek obsahuje odůvodnění, soud v něm stručně 
vyloží, které skutečnosti vzal za prokázané, a o které důkazy svá skutková 
zjištění opřel a jakými úvahami se řídil při hodnocení provedených důkazů, 
zejména pokud si vzájemně odporují. Z odůvodnění musí být patrno, jak se soud 
vypořádal s obhajobou, proč nevyhověl návrhům na provedení dalších důkazů a 
jakými právními úvahami se řídil, když posuzoval prokázané skutečnosti podle 
příslušných ustanovení zákona v otázce viny a trestu. Jestliže byly do rozsudku 
pojaty další výroky, je třeba je rovněž odůvodnit.

Podle § 254 odst. 1 tr. ř. nezamítne-li odvolací soud odvolání podle § 253, 
přezkoumá zákonnost a odůvodněnost všech výroků rozsudku, proti nimž může 
odvolatel podat odvolání i správnost postupu řízení, které předcházelo 
rozsudku, přihlížeje přitom i k vadám, které nebyly odvoláním vytýkány.

Podle § 256 tr. ř. odvolací soud odvolání zamítne, shledá-li, že není důvodné.

V prvé řadě je nutné poukázat na zásadní pochybení okresního soudu, který ve 
svém rozsudku (v pořadí třetím) věc hodnotil převážně na základě důkazů 
provedených v posledním hlavním líčení, zejména znaleckého posudku z oboru 
zdravotnictví, odvětví posudkové lékařství ze dne 12. 4. 2000, ale k řadě 
ostatních důkazů provedených v předchozích hlavních líčeních nepřihlížel. 
Odůvodnění svého rozsudku navíc koncipoval tak, že v něm navazuje případně 
poukazuje na odůvodnění předchozích a posléze zrušených rozsudků ve věci 
vydaných. O tom svědčí přímý odkaz na rozsudek vyhlášený dne 11. 8. 1999. 
Takovýto postup nekoresponduje citovanému ustanovení § 125 tr. ř. Okresní soud 
byl povinen po zrušení svého rozhodnutí odvolacím soudem v příslušném směru 
doplnit dokazování a v novém rozsudku celkově zhodnotit všechny postupně 
provedené důkazy podle zásady jejich volného hodnocení (§ 2 odst. 6 tr. ř.), 
přičemž se měl vypořádat i s obhajobou obviněné. To okresní soud odpovídajícím 
způsobem neprovedl, což jeho rozhodnutí ve svém konečném důsledku činí 
nepřezkoumatelným, na což zcela důvodně poukázala i stížnost pro porušení 
zákona.

Navzdory nepřezkoumatelnému rozsudku soudu prvního stupně lze i na základě 
obsahu trestního spisu a provedených důkazů konstatovat, že v dané podobě 
neumožňují zjištění skutkového stavu věci jenž by nevzbuzoval důvodné 
pochybnosti a rovněž nebyly opatřeny veškeré důkazy potřebné pro meritorní 
rozhodnutí. Takové řízení proto nemohlo vést nejenom ke spolehlivým skutkovým, 
ale ani právním závěrům ohledně trestní odpovědnosti obviněné ze spáchání 
trestného činu zanedbání povinné výživy podle § 213 odst. 1 tr. zák.

Okresní soud se při svém rozhodování opíral o povinnost obviněné platit výživné 
na její dvě děti v celkové měsíční výši 400,- Kč, jak jí bylo určeno v 
občanskoprávním řízení rozsudkem Okresního soudu v Bruntále ze dne 27. 5. 1993, 
sp. zn. 6 P 50/86. Tuto povinnost obviněná v inkriminované době prokazatelně 
neplnila, k čemuž se v přípravném řízení spontánně doznala. Soud prvního stupně 
ale již dostatečně nezkoumal schopnosti, možnosti a majetkové poměry obviněné v 
tom smyslu, zda jí tyto umožňovaly její vyživovací povinnost plnit. Obviněná 
mj. poukazovala na okolnost, že je dlouhodobě nezaměstnaná a svojí vlastní 
výživou je zcela odkázána na dávky sociální péče. Zůstala tudíž nezodpovězena 
otázka, zda obviněná byla schopna z prostředků, kterými disponovala, platit na 
své dvě děti patřičné výživné, jak to má na mysli ustanovení § 96 odst. 1 zák. 
č. 94/1963 Sb., o rodině, ve znění pozdějších předpisů (dále jen zákon o 
rodině). Obviněná sama uváděla, že platit výživné z prostředků, které jí 
zůstávaly, nemohla. Okresní soud bez bližšího odůvodnění vyslovil závěr, že 
obviněná ze sociálních dávek mohla na své děti platit výživné alespoň v 
minimální částce a do protikladu dal její schopnost opatřit si prostředky na 
zakoupení alkoholu a cigaret. Přitom se ale podrobněji nezabýval její sociální 
situací ve vztahu k velikosti pobíraných částek sociální podpory, k čemuž jej 
dříve ve svých usneseních zavazoval i odvolací soud. Jak již bylo zmíněno, 
úmysl obviněné neplatit řádně výživné na své dvě děti byl soudem prvního stupně 
dovozován z toho, že již v minulosti byla pro stejný trestný čin odsouzena, 
takže si je své povinnosti dobře vědoma, dále tím, že si dokázala opatřit 
finanční prostředky na alkohol a cigarety, z čehož plyne, že by měla být 
schopna přispívat i na výživu dětí. V neposlední řadě mělo o úmyslném jednání 
obviněné svědčit i to, že nepožádala soud o snížení výživného ani okresní úřad 
o placení výživného místo ní. Jak již bylo konstatováno, obviněná poukazovala 
na svoji finanční neschopnost své vyživovací povinnosti dostát. Z obsahu 
trestního spisu je přitom patrné, že sociální dávky poskytované dlouhodobě 
obviněné Městským úřadem v Rýmařově nebylo možné z pohledu měsíční vyplacené 
částky považovat za obnos, který měla obviněná celý k dispozici pro svoji 
výživu a na krytí svých ostatních základních osobních potřeb. Lze mít zato, že 
pokud tato částka v tom kterém měsíci přesahovala částku vyjádřenou v 
ustanovení § 3 odst. 2 zák. č. 463/1991 Sb., o životním minimu, ve znění 
pozdějších předpisů, jednalo se vždy o částku potřebnou k zajištění nezbytných 
nákladů na domácnost podle odst. 3 téhož ustanovení zákona. Jinými slovy 
řečeno, šlo o částku, která byla obviněné vyplácena jako příspěvek na bydlení, 
a jíž musela platit buď za podnájem, jak sama ve svých odvoláních naznačuje, a 
nebo jako poplatek za své umístění v azylovém domě v R. (viz záznam na č. l. 25 
spisu a zpráva MÚ Rýmařov na č. l. 82 spisu). Je tedy zřejmé, že obviněné 
zůstávala k dispozici pouze ta část sociální dávky, kterou zákon o životním 
minimu označuje za částku potřebnou k zajištění výživy a ostatních základních 
osobních potřeb občana. Přesto tyto úvahy ale do značné míry mohou být pouhou 
hypotézou, neboť příslušné dokazování v podobě výslechu obviněné, příslušné 
pracovnice sociálního odboru Městského úřadu v Rýmařově, občana F. či odpovědné 
pracovnice azylového domu v Rýmařově, provedeno nebylo. I když samozřejmě 
okolnost, že obviněná byla v kritické době bez zaměstnání a pobírala pouze výše 
zmíněné sociální dávky, nemá sama o sobě vliv na existenci vyživovací 
povinnosti obviněné k vlastním dětem podle § 85 odst. 1 zákona o rodině, bylo 
přesto nutné se v této souvislosti zabývat schopnostmi, možnostmi a majetkovými 
poměry obviněné v tom smyslu, zda jí umožňovaly vyživovací povinnost platit. 
Okresní soud se ale těmito kritérii podrobněji nezabýval a patřičné závěry v 
tomto smyslu nahradil svými úvahami o nevůli obviněné přispět na výživu dětí 
alespoň jakoukoli minimální částkou. Přitom se jednoznačně nevyslovil, zda 
považuje určenou měsíční částku 200,- Kč na každé dítě za odpovídající příjmům, 
případně možným příjmům, event. majetkovým poměrům obviněné a nebo nikoli, a to 
ať již ve směru, že by poskytovaná částka měla být vyšší či nižší. Při 
rozhodování o vině se totiž posuzuje samostatně vyživovací povinnost obviněného 
(viz § 9 odst. 1 tr. ř.) a může se proto vycházet z jiného jejího rozsahu než 
jaký byl určen pravomocným občanskoprávním rozhodnutím. K tomuto se okresní 
soud jednoznačně nevyjádřil a ani se nevypořádal s okolností, že možnosti 
obviněné v daném smyslu byly limitovány její dlouhodobou nezaměstnaností, což 
potvrdil Úřad práce v Bruntále, u něhož byla obviněná jako uchazeč o zaměstnání 
vedena od 10. 3. 1997, přehledem dat a zaměstnavatelů, k nimž byla v kritickém 
období doporučena do zaměstnání a nebyla přijata. Otázka pracovní schopnosti 
obviněné se sice posléze stala předmětem zkoumání znalkyně z oboru 
zdravotnictví, odvětví posudkové lékařství, která obviněnou ve svém posudku z 
12. 4. 2000 shledala schopnou pracovat jako uklizečka, pomocná dělnice v halách 
a dílnách, provádět montáže a seřizování drobných výrobků, zaučit se na obsluhu 
jednoduchých strojních zařízení, ale je třeba poznamenat, že určitým 
nedostatkem tohoto znaleckého zkoumání bylo, že znalkyně obviněnou osobně 
nevyšetřila. Posudek byl proto vypracován z dostupné zdravotní dokumentace 
obviněné. To nelze pokládat za podstatnou vadu, ale takovou vadu lze spatřovat 
v tom, že na úřadu práce, event. u potenciálních zaměstnavatelů nebyly 
vyslechnuty osoby, od nichž by bylo možné blíže zjistit příčiny nepřijetí 
obviněné do zaměstnání v inkriminované době. Protože pouze kdyby bylo 
prokázáno, že k nepřijetí obviněné do zaměstnání, jež byla schopna po zdravotní 
stránce vykonávat, došlo jejím přičiněním, či projeveným nezájmem, který byl 
potenciálním zaměstnavatelem akceptován, bylo by možné obviněné klást za vinu, 
že se bez důležitého důvodu vzdala možnosti se zaměstnat, v důsledku toho 
zvýšit svůj příjem a v návaznosti na to zmařila, případně zmenšila svoji 
schopnost plnit vyživovací povinnost vůči dětem. Dokazování v tomto směru 
provedeno nebylo, ale okresní soud se z dalších závěrů učiněných ve výše 
zmíněném znaleckém posudku orientoval na ty, kde znalkyně konstatuje, že dle 
zdravotní dokumentace dochází u obviněné k nadužívání alkoholu, a že její 
pracovní zařazení je ztěžováno tímto sklonem, přičemž zaměstnavatelé zpravidla 
nemají o takové pracovníky zájem. Z toho pak okresní soud dovodil svůj již výše 
prezentovaný závěr ve vztahu k úmyslnému zavinění obviněné na spáchaném 
jednání. Je ale třeba poznamenat, že z výpisu zdravotní dokumentace obviněné 
obsažené ve znaleckém posudku lze zjistit za celé období pouze dva záznamy, 
které se váží k požití alkoholu obviněnou, a to ze dne 25. 6. 1996, což je více 
jak jeden rok před zájmovým obdobím a potom ze dne 1. 1. 1999, kdy byla 
obviněná hospitalizována na interním oddělení nemocnice v R. V prvém případě ze 
záznamu vyplývá, že v jejím dechu byl evidentní zápach po alkoholu a ve druhém 
případě byla do nemocnice přijata v opilosti v ranních hodinách na Nový rok. S 
největší pravděpodobností se jedná o událost zmiňovanou i ve zprávě policie a 
Městského úřadu v Rýmařově, kdy v důsledku ní obviněná ukončila svůj pobyt v 
azylovém domě městského úřadu. Pro závěr, že se právě nadměrné požívání 
alkoholických nápojů obviněnou podílí na nemožnosti najít pro ní zaměstnání, 
jsou ale shromážděné důkazy nedostatečné a málo přesvědčivé, když v daném směru 
nebylo ani provedeno patřičné zkoumání znalci z oboru zdravotnictví, odvětví 
psychiatrie, kteří jediní by se mohli relevantně vyjádřit k případné závislosti 
obviněné na alkoholu. Z jejich poznatků by pak bylo možné na jedné straně 
dovodit oprávněnost či neoprávněnost předchozích závěrů o limitovanosti 
možností obviněné se zaměstnat a na straně druhé by bylo možné zodpovědět též 
otázku vlivu její případné závislosti na alkoholu ve vztahu k použití 
finančních prostředků, jimiž disponuje, na plnění vyživovací povinnosti či na 
nákup alkoholických nápojů, což by mohlo mít vliv i na otázku míry trestní 
odpovědnosti obviněné ohledně stíhaného jednání. Je však nutné konstatovat, že 
pouze na základě tak omezených podkladů, jež jsou obsaženy ve spise je zcela 
předčasné uvažovat o potřebnosti takovéhoto zkoumání obviněné. Znalkyně z oboru 
zdravotnictví, odvětví posudkové lékařství své závěry v daném směru učinila, 
aniž by obviněnou přímo vyšetřila a ze zdravotní dokumentace (viz znalecký 
posudek) rozhodně nevyplývají poznatky, že by obviněná často a nadměrně 
požívala alkoholické nápoje. Taková zjištění, jež by mohla vést k závěru, že 
schopnost a možnost obviněné se odpovídajícím způsobem zaměstnat je snížena 
nebo zmařena v důsledku jejího alkoholismu, se ve spise doposud nenacházejí, 
když nejsou doložena svědecky a ani obviněná k této otázce vyslechnuta nebyla. 
Navíc s takovým odstupem času lze vyslovit pochybnost o smysluplnosti 
dodatečného zkoumání obviněné znalci psychiatrii za naznačeným účelem, neboť 
relevantnost jejich závěrů by byla závislá na více či méně přesných a 
objektivních údajích od samotné obviněné, případně od zatím blíže 
neustanovených svědků. Kategoricky ale odmítnout tento postup zatím nelze. 

Lze proto uzavřít, že pouze pokud by se prokázalo, že obviněná z částek, které 
jí byly poskytovány v podobě sociálních dávek na úrovni životního minima, i tak 
byla schopna určitou část z nich platit na své dvě děti v rámci vyživovací 
povinnosti a nebo její ostatní majetkové poměry jí plnění této povinnosti 
umožňovaly a přesto tak úmyslně nečinila, bylo by důvodné uvažovat o její 
trestní odpovědnosti ve vztahu k stíhanému trestnému činu zanedbání povinné 
výživy podle § 213 odst. 1 tr. zák., když jeho nedbalostní forma v daném 
případě nepřichází v úvahu. Obdobně by bylo možné postupovat i v již zmíněné 
situaci, a to tehdy, jestliže by se zjistilo, že obviněná jednala záměrně tak, 
aby nebyla přijata do zaměstnání žádným ze zaměstnavatelů, u nichž se o 
zaměstnání ucházela na základě doporučení od Úřadu práce v Bruntále (viz 
sdělení na č. l. 29 a 81 spisu), ačkoli výkon takové práce jí její zdravotní 
stav umožňoval.

Ve všech těchto směrech proto bude nezbytné zejména vyslechnout obviněnou, což 
se během dosavadního řízení před soudem nestalo. Okresní soud se vždy spokojil 
s pouhým konstatováním, že se obviněná k hlavnímu líčení nedostavila, i když 
byla řádně předvolána a řízení provedl v její nepřítomnosti. Je třeba 
zdůraznit, že tento postup je podle ustanovení § 202 odst. 2 tr. ř. možný, ale 
pouze lze-li věc spolehlivě rozhodnout a účelu trestního řízení dosáhnout i bez 
přítomnosti obviněného. Nejvyšší soud je toho názoru, že v daném případě, kdy 
byl rozsudek prvostupňového soudu dvakrát zrušen, a to vždy mj. pro 
nedostatečné prokázání subjektivní stránky stíhaného trestného činu, mělo 
bezpodmínečně dojít k zabezpečení přítomnosti obviněné u hlavního líčení, a to 
i za použití předvedení ve smyslu § 90 tr. ř. Obviněná měla být k věci řádným 
procesním způsobem vyslechnuta s možností uplatnit v plném rozsahu svoji 
obhajobu, na níž bylo možné reagovat provedením dalších důkazů ve směrech 
Nejvyšším soudem již naznačených. Ve stávající důkazní situaci nelze 
kategoricky určit, které další konkrétní důkazy bude nezbytné ve věci provést 
nad rámec těch, které již byly zmíněny, neboť jejich případná potřebnost 
vyvstane až v průběhu dokazování. V této souvislosti je třeba poznamenat, že 
požadavek stížnosti pro porušení zákona vést dokazování též k tomu, nakolik 
obviněná jako matka dětí dostála i dalším zákonným povinnostem, jejichž plnění 
směřuje k zaopatření oprávněné osoby v naturální formě, tedy k poskytování 
faktické péče, která spočívá v poskytování stravy, ošacení, zajištění bydlení, 
v péči o zdraví a hygienu oprávněné osoby, ve výkonu dohledu nad ní, v 
opatřování dalších prostředků potřebných pro všestranný rozvoj její osobnosti 
atd., je v konkrétním případě limitován skutečností, že obě děti byly podle 
rozhodnutí soudu v občanskoprávním řízení svěřeny do výchovy jejich otci M. M., 
takže realizace zmiňovaných povinností ze strany obviněné byla tímto omezena. 
Pokud by se skutečně ukázalo nutným vést dokazování tímto směrem, nelze 
opominout tvrzení obviněné obsažené v jejím odvolání na č. l. 49 - 51 spisu, ve 
kterém uvádí, že došlo k omezení jejích rodičovských práv, nebo že jich dokonce 
byla zbavena, což by muselo být u příslušného soudu prověřeno.

V důsledku všech výše konstatovaných vad a nedostatků Nejvyšší soud shledal, že 
v řízení před Okresním soudem v Bruntále, jako soudem prvního stupně nebylo v 
potřebném rozsahu provedeno dokazování a řádně zjištěn skutkový stav věci, 
přičemž vydané meritorní rozhodnutí je nepřezkoumatelné. Odsuzující rozsudek 
tohoto soudu proto nemohl obstát, na což měl patřičně reagovat odvolací soud, 
jímž byl Krajský soud v Ostravě. Tento soud ale nedostál své přezkumné 
povinnosti v tom, ž rezignoval na realizaci některých svých již dřívějších 
pokynů stanovených v předchozích zrušovacích usneseních a na přetrvávající 
nedostatky v rozsudku soudu prvního stupně nereagoval, tento nezrušil a věc mu 
nevrátil k novému projednání a rozhodnutí. Naopak se s nepodloženými závěry 
ztotožnil a důvodné odvolání obviněné zamítl. Nejvyšší soud proto podle § 268 
odst. 2 tr. ř. vyslovil, že napadeným usnesením Krajského soudu v Ostravě došlo 
k porušení zákona v ustanovení § 254 odst. 1 a § 256 tr. ř. a v řízení, jež mu 
předcházelo, pak v ustanovení § 2 odst. 5, odst. 6 a § 125 tr. ř. v neprospěch 
obviněné. Podle § 269 odst. 2 tr. ř. napadené usnesení odvolacího soudu i jemu 
předcházející rozsudek Okresního soudu v Bruntále zrušil, a to včetně všech 
dalších rozhodnutí obsahově navazujících na zrušená rozhodnutí, která touto 
změnou pozbyla podkladu. Poté byla věc podle § 270 odst. 1 tr. ř. přikázána 
soudu prvního stupně, aby ji v potřebném rozsahu v intencích tohoto rozsudku 
Nejvyššího soudu (viz ust. § 270 odst. 4 tr. ř.) znovu projednal a rozhodl.

Poučení: Proti tomuto rozsudku není opravný prostředek přípustný.

V Brně dne 14. srpna 2001

Předseda senátu:

JUDr. František Hrabec

